---
layout: post
title: Virtualizáció fejlesztői gépen
date: '2009-09-09T00:15:00.007+02:00'
author: István Viczián
tags:
- Utils
modified_time: '2009-09-09T14:29:26.419+02:00'
thumbnail: http://2.bp.blogspot.com/_czKgycLvmNo/SqbYd4Hav3I/AAAAAAAAErM/xfHbtL17-u8/s72-c/vb.png
blogger_id: tag:blogger.com,1999:blog-7370998606556338092.post-7294342172766860875
blogger_orig_url: http://www.jtechlog.hu/2009/09/virtualizacio-fejlesztoi-gepen.html
---

<p>Manapság a virtualizáció nagyon divatos irány, így én sem maradhattam ki belőle. Egyelőre nézzük az egyszerű munkaállomásokon futtatható virtualizációt. Mikor is lehet erre szüksége egy egyszerű fejlesztőnek:</p><ul><li>Jelenlegi operációs rendszere feladása nélkül ki akar próbálni egy másik operációs rendszert.</li></ul><ul><li> A fejlesztett alkalmazás célplatformja eltérő lesz, mint a fejlesztési platform.</li></ul><ul><li> Ki akar próbálni egy szoftvert, de feltelepítésével nem a saját környezetét akarja veszélyeztetni.</li></ul><ul><li> Az előbbi speciális esete, mikor fejlesztési munkához szükséges. Pl. most több hardver elemet kell programoznom, aminek driver-eit, fejlesztőeszközeit nem akarom a jelenlegi környezetemre telepíteni. Különösen akkor, mikor az adott munkán csak ritkán kell dolgozni, de jó, ha mindig rendelkezésre áll.</li></ul><ul><li> Egy szoftverhez csak egy számítógépre érvényes licence-et kap, mégis több fejlesztő akar vele dolgozni. Nem jogtalan használatra gondolok.</li></ul><ul><li> Egy teljes infrastruktúra működését kell letesztelni, pl. egy különálló adatbázisszervert, alkalmazásszervert, webszervert, mindezeket duplázva, cluster-be kötve. Persze a teljesítménye sokkal alacsonyabb lesz, de az architektúra, alkalmazás működése tesztelhető.</li></ul><ul><li>Egy fejlesztési környezetet több fejlesztő között is el kell osztani. Pl. egy felépített adatbázist. Persze senkinek nem ajánlom, hogy a virtuális gépen fejlesszen.</li></ul><ul><li> Környezetek hordozhatóságának biztosítására. Otthoni laptopon elkészítettem egy virtuális gépet, melyet átmásoltam az irodai gépemre, és azonnal elérhetővé váltak az arra telepített szolgáltatások.</li></ul><ul><li> Oktatási, prezentációs célokra. Jobb, ha egy előadáson, vagy egy videón nem a jelenlegi környezetemet mutatom a sok feltelepített programmal, ikonnal, hanem egy szűz környezetet, amin csak a demózni kívánt alkalmazás szerepel.</li></ul><ul><li> Más platform oktatásakor. Pl. a SZÁMALK-nál az egyik oktatáson Windows-on fejlesztettünk, de a Java EE platformfüggetlenségét bizonyítandó telepíteni kellett az alkalmazást egy Solaris szerverre is.</li></ul><ul><li> Oktatás esetén infrastruktúra biztosítására. Pl. az egyik oktatáson az oktatói gépen futó virtuális gépen volt feltelepítve a Subversion szerver, a wiki és az issue tracking rendszer.</li></ul><p>Ezekben az esetekben nem kell külön hardvert szereznünk, hanem a virtualizációs szoftverrel egy külön hardvert emulálunk, és erre telepítjük rá az operációs rendszert és a különböző alkalmazásainkat. Így gyakorlatilag egy ablakban futtathatunk egy másik operációs rendszert. A magyar elnevezés szerint az eredeti operációs rendszer a hordozó (host), az ezen belül futó operációs rendszer a vendég (guest) operációs rendszer. Egyszerre párhuzamosan akár több vendég is futhat, határt csak a hardverünk teljesítménye szab.</p><p>Elsőként a <a href="http://www.microsoft.com/windows/virtual-pc/">Microsoft Windows Virtual PC-t</a> próbáltam, mellyel semmi gondom nem volt, megbízhatóan működött. Mégis váltottam a következő okok miatt a <a href="http://www.virtualbox.org/">VirtualBox-ra</a>, melynek a poszt írása pillanatában legfrissebb verziója a 3.0.4:
</p><ul><li> Solaris-t kellett futtatnom</li></ul><ul><li> Többen mondták, hogy gyorsabb a Virtual PC-nél</li></ul><ul><li> Sun vásárolta meg</li></ul><ul><li> GPL-es nyílt forráskódú termék</li></ul><a onblur="try {parent.deselectBloggerImageGracefully();} catch(e) {}" href="http://2.bp.blogspot.com/_czKgycLvmNo/SqbYd4Hav3I/AAAAAAAAErM/xfHbtL17-u8/s1600-h/vb.png"><img style="margin: 0px auto 10px; display: block; text-align: center; cursor: pointer; width: 320px; height: 250px;" src="http://2.bp.blogspot.com/_czKgycLvmNo/SqbYd4Hav3I/AAAAAAAAErM/xfHbtL17-u8/s320/vb.png" alt="" id="BLOGGER_PHOTO_ID_5379224812731940722" border="0" /></a><p>Telepítés nagyon egyszerű, varázslóval történik. Párszor megjelenik a felirat: "A telepítés alatt álló szoftver szoftver nem ment át a Windows Logo tesztelésen, amely a Windows XP-vel való kompatibilitását vizsgálja.", de ezzel nem kell törődni. Egy új virtuális gép létrehozása is adja magát, először egy virtuális lemezt kell létrehozni, majd ehhez kapcsolódóan egy virtuális gépet. A VirtualBox képes bármilyen ISO állományt is csatolni, így gyorsan csatoltam is egy Windows XP telepítő CD ISO-ját, így sikerült arról telepítenem. Telepítés után hasznos lehet még a Guest Addition telepítése a vendég operációs rendszerbe, mely a következő funkcionalitásokat biztosítja:</p><ul><li> Egérmutató integráció: az egeret a hordozó desktop-ról egyszerűen át lehet húzni a vendég desktop-jára.</li></ul><ul><li> Jobb videó kártya támogatás: közvetlenül a hordozó videó kártyáját használja ki, így nem csak a standard felbontások választhatóak, valamint gyorsabb is.</li></ul><ul><li> Óra szinkronizáció.</li></ul><ul><li> Megosztott könyvtárak: a hordozó és a vendég közötti állomány megosztásra.</li></ul><ul><li> Seamless windows: az egyik legérdekesebb, ilyenkor a vendég operációs rendszer nem egy külön ablakban fut, hanem annak ablakai ablakként jelennek meg a desktop-unkon. Így nem is látszik, hogy mely operációs rendszer futtatja az adott alkalmazást. Mint a Windows 7-ben a Windows XP virtualizációja. Alapértelmezetten a jobb Ctrl + L billentyűkkel aktiválható.</li></ul><ul><li> Megosztott vágólap: rendkívül hasznos.</li></ul><ul><li> Automatikus bejelentkezés.</li></ul><p>Érdemes egy tiszta operációs rendszert tartalmazó virtuális lemezt elmenteni, és különböző környezetek kialakításakor abból kiindulni.</p><p>A többi funkció használata és felderítése nagyon egyszerű, egyedül a hálózatkezelés okozhat némi fejtörést. A VirtualBox 8 virtuális hálózati kártyát tud kezelni, ebből 4 felületről konfigurálható, többi parancssorból. Megadhatjuk a hálózati kártya típusát, PCNet FAST III az alapbeállítás, mert szinte minden operációs rendszer ismeri és támogatja. Majd meg kell adni a virtualizáció módját is, mely azt határozza meg, hogy hogyan csatlakozzon a jelenlegi hálózathoz. Lássuk, hogy ez a verzió milyen lehetőségeket biztosít, először is a képernyő, amin a konfigurációt lehet állítani:</p>
<a onblur="try {parent.deselectBloggerImageGracefully();} catch(e) {}" href="http://1.bp.blogspot.com/_czKgycLvmNo/SqbYnCXMoKI/AAAAAAAAErU/QwZ3k3JFDUY/s1600-h/vb_config.png"><img style="margin: 0px auto 10px; display: block; text-align: center; cursor: pointer; width: 320px; height: 286px;" src="http://1.bp.blogspot.com/_czKgycLvmNo/SqbYnCXMoKI/AAAAAAAAErU/QwZ3k3JFDUY/s320/vb_config.png" alt="" id="BLOGGER_PHOTO_ID_5379224970101301410" border="0" /></a><ul><li> not attached (nincs csatolva): ugyan hálózati kártyát jelez a vendég operációs rendszer, de azt mutatja, hogy nincs kábel bedugva, ennél a módnál is, mint a többinél a fogaskerékre csatlakoztatva lehet a virtuális hálózati kártya MAC címét megadni.</li></ul><ul><li> NAT (Network Address Translation): ez a leggyakoribb beállítás. Használatakor a vendég operációs rendszer látja a hordozó hálózatát és az Internetet is, ha be van kötve, de a hálózatról nem lehet látni a vendég gép szolgáltatásait. Ez úgy működik, hogy egy külön hálózat kerül kialakításra a vendég és a hordozó között (a vendég a 10.0.2.x címet kapja, míg a hordozó a második ip-címet az azonos privát hálózaton belül). Ezt az ip címet a VirtualBox beépített DHCP szervere adja. A külső hálózatot a vendég úgy éri el, hogy a küldött csomagokat a VirtualBox NAT engine újracsomagolja, és elküldi, majd a választ a vendégnek továbbítja. Port forward-dal megoldható, hogy a hálózat többi tagja is elérje a vendég szolgáltatását, ilyenkor egy port-on a VirtualBox hallgat, és továbbítja a kéréseket a vendég operációs rendszerhez.</li></ul><ul><li> Bridged networking: használatakor a vendég kívülről is egy külön gépnek látszik. Pl. a  hálózaton lévő DHCP szervertől is kérhet ip címet. Ekkor a hálózat többi tagja is el tudja érni a vendég szolgáltatásait. Ezt úgy oldja meg, hogy egy device driver-t telepít, mely a hordozó hálózati kártyájáról kiszűri a neki szükséges forgalmat, ezt hívják "net filter" driver-nek is. Ez gyakorlatilag bridge-elés, azaz egy Layer 2 switch. Konfigurációkor ki kell választani a fizikai hálózati kártyát, melyre rátelepszik. Ehhez a régebbi verziókban a Windows "Hálózati kapcsolatok" ablakában kellett varázsolni, szerencsére ez ebben a verzióban már nem szükséges.</li></ul><ul><li> Internal networking (belső csatoló): hasonló a bridged networking-hez azzal a különbséggel, hogy a vendég csak az ugyanazon belső hálózathoz kapcsolódó vendégekkel tud kommunikálni, még a hordozóval sem. Ez azért fontos, mert ilyenkor a forgalom nem megy át a host halózati kártyáján, és emiatt nem lehet sniffer-elni, és gyorsabb is.</li></ul><ul><li> Host-only networking: átmenet az internal networkin és a bridged networking között. Az elsőnél annyival több, hogy a vendég tud beszélgetni a hordozó géppel is, de nem érhető el kívülről. Ezt úgy valósítja meg, hogy egy szoftveres interfészt, "loopback" hoz létre. Konfigurációjakor egy szoftveres interfészt lehet itt kiválasztani: VirtualBox Host Only Network Adapter. Ezt előzőleg telepítette a VirtualBox, ekkor az Internet egy rövid időre elmegy, mert telepítése újraindítja a hálózatot. Ezzel meg lehet oldani, hogy a pl. két virtuális gép (adatbázis és alkalmazásszerver) egy hálózatban van kötve, míg kiajánlva csak az alkalmazásszerver van egy másik (bridge-elt) hálózaton keresztül, így kinntről az adatbázis közvetlenül elérhetetlen.</li></ul><p>Nagyon meg vagyok vele elégedve, egyetlen negatívumnak azt hoznám fel, hogy a magyar fordításban nagyon sok hiba (nem csak érdekes szóhasználat, hanem elírás is) van.</p>