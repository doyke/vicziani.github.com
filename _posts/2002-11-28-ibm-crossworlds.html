---
layout: post
title: IBM Crossworlds
date: 2002-11-28T08:00:00.000+01:00
author: Viczián István
tags:
---

<p>
<img src="http://www.ibm.com/software/info/websphere/images/tridiagram.icons23.gif" alt="Websphere" width="225" height="223" class="leftimgbrd"/> 

Ma volt az IBM-nél egy Szoftver Partner Klub
nevezetű rendezvény, ahol dr. Sugár Péter beszélt az <a href="http://www.ibm.com/software/integration/cw/">IBM
Crossworlds</a> szoftverről. Az <a href="http://www.ibm.com/developerworks/websphere/zones/businessintegration/">
üzleti integrációnak</a> három szintje van, a legalsó az
adat szintű integráció, fájlokon, adatbázisokon keresztül,
ahol a tranzakciós biztonság nehezebben kivitelezhető. A
felette lévő szint az alkalmazás integráció (Enterprise
Application Integration - EAI), és a legfelső a folyamat
szintű integráció. No, ez a Crossworlds pont ebben segít
nekünk. Miért is kell ez, hiszen ott van az Workflow, ami
pont erre jó. Két irányzat van, az egyik, amikor a
felhasználó is beleavatkozhat a munkafolyamatba, tőle indul,
vagy nála végződik; illetve a teljesen automatizált
folyamatok (Business Process Management - BPM). A Workflow
az előbbihez jó, a Crossworlds az utóbbihoz.</p>
<p>
A Crossworlds alapban objektumokat kezel (General Business
Objects), mely egy absztrakt fogalom, és mappinggel képzi
le ezt konkrét alkalmazások objektumaivá. Ezen objektumokra
épülnek a konkrét folyamatok, melyeket a Crossworlds
collaboration-oknak hív, melyek valójában üzleti folyamat
sablonok (business process templates). Fizikailag ez úgy néz
ki, hogy középen ül egy IBM CrossWorlds Interchange szerver,
az connectorokkal kapcsolódik a konkrét alkalmazásokhoz.
Rengeteg előre gyártott connector van, mely használhatja az
adott alkalmazás API-ját, rosszabb esetben a tábláit,
fájljait, végső esetben akár e-mail-en is tarthatja vele a
kapcsolatot.</p>
<p>
Mi köze ennek a Java-hoz? Hát mert az egész Crossworlds
Interchange Server Java alapú kiszolgáló. Most standalone,
később Websphere Application Serveren fog futni. Az
objektumok az alkalmazások és a Crossworlds között XML
formátumban utaznak, JMS API-n át. A fejlesztés alapjában
véve grafikus felületen történik, de a kódot Java nyelven
írhatjuk.</p>
<p>
Ez kicsit tömény lett, de rövidebben nem tudtam idenyomni.
</p>
