---
layout: post
title: Visszatekintés 2011-re
date: '2012-01-14T22:16:00.006+01:00'
author: István Viczián
tags:
- Community
- könyv
modified_time: '2012-01-15T11:11:44.885+01:00'
thumbnail: http://1.bp.blogspot.com/-Rjb5aSyqFvY/TxHwxVA8WFI/AAAAAAAAHvk/ruqudhTSNTs/s72-c/keresoszavak.png
blogger_id: tag:blogger.com,1999:blog-7370998606556338092.post-6156167128518622117
blogger_orig_url: http://www.jtechlog.hu/2012/01/visszatekintes-2011-re.html
---

<p>Így az év elején az ember kicsit visszatekint, és rendszerezi a gondolatait a jövővel kapcsolatban is.</p>

<p>A 2011-es év folyamán 20 postot írtam. Kicsit próbálkoztam a nem annyira technikai témákkal is, hanem a szoftverfejlesztéssel kapcsolatos általános gondolataimat is próbáltam leírni, pl. a <a href="/2011/05/11/ne-fejlesszunk-sajat-keretrendszert.html">Miért ne fejlesszünk saját keretrendszert?</a> posztban, amihez magasan a legtöbb megjegyzés érkezett, láthatóan titeket is érint a téma. Látható volt az útkeresésem is, ugyanis a Java világ jövője kicsit bizonytalan, nem is ad mindig annyi lelkesedésre okot, és egy kiegészítő eszközt is kerestem, amivel gyakori ismétlődő feladatokat egyszerűen tudok elvégezni, így esett a választásom a Pythonra (<a href="/2011/06/13/masodik-nyelv-python.html">Második nyelv: Python?</a>). Természetesen posztjaim javát így is azok a dolgok tették ki, amivel projektjeim során találkoztam, így került sor a <a href="/2011/07/02/vastag-kliens-javaban-netbeans.html">NetBeans Platform</a> bemutatására, volt egy poszt sorozat a Subversion, Maven, release témákban, valamint az év végén egy kis <a href="/2011/12/30/java-memoriakezeles-szemetgyujto.html">Java teljesítményhangolásról</a> is szó esett.</p>

<p>Így év elején letisztáztam az egyéb online megjelenéseim is, így látható jobb oldalon az "Elérhetőségek" doboz, melynek első eleme a Google+. A Google Reader az elsődleges hírforrásom, amiben a Google megszüntette a megosztási lehetőséget, a Google+-ba tereli be. Így én is áttértem, így minden érdekes cikket ott fogok megosztani, ha gondoljátok, kövessetek a <a href="https://plus.google.com/115891152269405230539">Google+-on</a>. A megosztások itt a blogban is megjelennek a "Google+" dobozban. Még egy változás történt, ezek után a példa kódokat a <a href="https://github.com/vicziani">GitHub</a>-on érhetitek el.</p>

<p>Persze nem maradhatnak el a statisztikák sem. Magasan a legnézettebb poszt 2011-ben a <a href="/2009/09/30/java-forrasok-tanulashoz.html">Java források tanuláshoz</a>, mely egy kezdőknek szóló, 2009-es post. Második a már említett "Miért ne fejlesszünk saját keretrendszert?", és a harmadik a 2010-es <a href="/2010/04/28/maven-kezdolepesek.html">Maven kezdőlépések</a>, ami szintén kezdőknek szól. Az idei postok közül a már említett "Vastag kliens Java-ban? NetBeans Platform", és a "Második nyelv: Python?" volt a legnézettebb. Érdekes, hogy annak ellenére, hogy a Java nem a legmegfelelőbb választás vastag kliens fejlesztésére, mégis sokakat érdekelt, míg az utóbbi nem is Java téma.</p>

<p>A legtöbb látogatót természetesen a Google hozta, a keresési szavak felhőjét mutatja az alábbi kép. Minél nagyobb egy szó, annál többször kerestek rá. Kedvenc keresési kifejezésem a "Honnét lehet rendelni a pom pomt?" Látszik a keresőszavakból, hogy sokan úgy térnek vissza, hogy emlékeznek nagyjából a poszt címére, és arra keresnek rá. Szomorú azonban, hogy túl sokan akadnak úgy a blogra, hogy könyvet akarnak letölteni. Sláger a Java Útikalauz programozóknak és a J2EE útikalauz java programozóknak című könyv, de sokan keresnek Angstler könyveket és angol nyelvű könyveket is. Úgy gondolom, hogy érdemes ezeket a könyveket megvásárolni, sokszor le lehet ezeket venni a polcról. Egy darabig gyűjtöget az ember, aztán rájön, hogy mire elolvasná, rég elavult, amennyire meg mégis jut idő, annyit meg is lehet vásárolni. A keresőszavakból az is kiderül a számomra, hogy attól függetlenül, hogy kevés Java tartalom van magyar nyelven, az emberek mégis bíznak, hogy magyarul is találnak valamit.</p>

<a href="http://1.bp.blogspot.com/-Rjb5aSyqFvY/TxHwxVA8WFI/AAAAAAAAHvk/ruqudhTSNTs/s1600/keresoszavak.png"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 166px;" src="http://1.bp.blogspot.com/-Rjb5aSyqFvY/TxHwxVA8WFI/AAAAAAAAHvk/ruqudhTSNTs/s320/keresoszavak.png" border="0" alt=""id="BLOGGER_PHOTO_ID_5697599733845743698" /></a>

<p>A postokban szereplő gyakori szavak a következők: Java, EJB, NetBeans, Maven, Subversion, build, release, branch, merge, szemétgyűjtő algoritmus.</p>

<p>Legtöbb látogatót a Google után a <a href="http://www.hup.hu">HUP</a> hozott, bár csak pár megjegyzésben szerepel a JTechLog-ra link.</p>

<p>Azért, hogy a blogot még jobbá tegyem, összeállítottam egy kérdőívet, melynek segítségével megpróbálom felmérni az olvasótábor képzettségi szintjét, az érdeklődésre számot tartó témákat, valamint azt, hogy érdemes-e a blogot valamilyen irányba változtatni. Legyen-e több rövidebb tartalom, vagy a postok szintje legyen más. <a href="https://docs.google.com/spreadsheet/viewform?hl=hu&formkey=dG9EV2dBazlqdjFMenFIb21TWTl0U0E6MQ#gid=0">Kérlek töltsd ki te is, csak kilenc kérdés!</a> Mindenki véleménye számít. És azért, hogy lássátok, tényleg odafigyelek az olvasókra, a kérdőívet kitöltők között kisorsolom a három kötetes "Java 2 útikalauz programozóknak" könyvem, CD melléklettel. Amennyiben érdekel a könyv, kérlek mindenképp írd a kérdőívbe az e-mail címedet is. Az eredmény január 28-án várható. Érdemes játszani, mivel viszonylag kicsi az olvasótábor, így nagy esély van a nyereményre. Amennyiben nem érdekel, kérlek a kérdőívet akkor is töltsd ki, ezzel is segítve a blogot, hogy számodra is érdekesebb tartalom jelenjen meg a továbbiakban.</p>

<a href="http://1.bp.blogspot.com/-klEoCvGzt54/TxHw5KEt8aI/AAAAAAAAHvw/A6iyBDtHwR8/s1600/Java-utikalauz-programozoknak.jpg"><img style="display:block; margin:0px auto 10px; text-align:center;cursor:pointer; cursor:hand;width: 224px; height: 320px;" src="http://1.bp.blogspot.com/-klEoCvGzt54/TxHw5KEt8aI/AAAAAAAAHvw/A6iyBDtHwR8/s320/Java-utikalauz-programozoknak.jpg" border="0" alt=""id="BLOGGER_PHOTO_ID_5697599868347740578" /></a>