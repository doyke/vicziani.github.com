---
layout: post
title: EJB és JPA Developer Certified Expert
date: '2011-02-22T00:18:00.003+01:00'
author: István Viczián
tags:
- vizsga
- Oracle
- Java EE
- JPA
modified_time: '2012-12-22T14:43:10.729+01:00'
blogger_id: tag:blogger.com,1999:blog-7370998606556338092.post-7968961481638103983
blogger_orig_url: http://www.jtechlog.hu/2011/02/ejb-es-jpa-developer-certified-expert.html
---

<p><em>Frissítés 2011. április 28.</em>: ma jöttek meg a bizonyítványok, egy kártya és egy levél társaságában.</p>

<p>2010. szeptember 2-án és 3-án tettem le a <a href="http://education.oracle.com/pls/web_prod-plq-dad/db_pages.getpage?page_id=41&p_org_id=1001&lang=US&p_exam_id=1Z0_895">Java Platform, Enterprise Edition 6 Enterprise JavaBeans Developer</a>, régi nevén Sun Certified EJB Developer for the Java EE6 Platform (CX-311-093), és a <a href="http://education.oracle.com/pls/web_prod-plq-dad/db_pages.getpage?page_id=41&p_org_id=1001&lang=US&p_exam_id=1Z0_898">Java Platform, Enterprise Edition 6 Java Persistence API Developer</a>, régi nevén Sun Certified JPA Developer for the Java EE6 Platform (CX-311-094) vizsgákat. A Java EE6 esetén vált a kettő külön, előtte egy volt, Sun Certified Business Component Developer (SCBCD) EE5 néven. Mindkettő vizsga béta vizsga, tehát a publikus kiadás előtt lehetett ezekre jelentkezni. Ez azt jelenti, hogy nem véglegesek a kérdések, erős fejlesztés alatt állnak, segíteni lehet az Oracle-nek egyrészt ezek tökéletesítésében, másrészt meg tudják határozni a nehézségi fokozatukat. A kérdések erőssége igen nagy szórású, vannak túl egyszerű, és túl nehéz kérdések is közöttük. Viszonylag alacsony áron lehet hozzájuk jutni (, ez esetemben 50$ volt vizsgánként - a Sun esetében ezek még ingyenesek voltak), viszont rengeteg kérdésere kell válaszolni (175 - 220), és kb. 5 óra van rájuk.</p>

<p>A <a href="http://education.oracle.com/pls/web_prod-plq-dad/db_pages.getpage?page_id=41&p_exam_id=1Z0_860">SCBCD vizsga oldalán</a> részletesebb listát lehet találni a tematikáról, és itt találhatóak <a href="http://education.oracle.com/pls/web_prod-plq-dad/db_pages.getpage?page_id=303&p_certName=SQ1Z0-860">példa kérdések</a> is.</p>

<p>A felkészülés során a JPA-t az <a href="http://apress.com/book/view/9781430219569">Apress kiadó Pro JPA 2 Mastering the Java Persistence API</a> könyvből tanultam, mely messze a legrészletesebb és legprofibb szakmai könyv, melyet valaha olvastam. Érződik, hogy nem csak azt írja le, hogy hogyan néz ki a szabvány, hanem azt is, hogy miért jutottak a tervezők arra a döntésre, valamint az implementációs különbségekről is lehet olvasni. A szakmai precizitás miatt persze nem mindenütt kellően olvasmányos, 10-15 oldalakon keresztül lazán elkalandozik az ember figyelme. Nálam fejezetek voltak, amik totálisan kiestek. Véleményem szerint a felkészüléshez bőven elegendő könyv. Jó EJB 3.1 könyv szerintem még nem jelent meg, így a <a href="http://www.manning.com/panda/">Manning kiadó EJB 3 in Action</a> könyvét ajánlom, valamint az EJB 3.1 felkészüléshez a <a href="http://www.theserverside.com/news/1363656/New-Features-in-EJB-31">TheServerSide</a> cikket, az <a href="http://www.oracle.com/technetwork/articles/javaee/javaee6overview-141808.html">Oracle cikket</a>, a specifikációt (<a href="http://jcp.org/en/jsr/detail?id=318">JSR 318</a>), valamint az <a href="http://apress.com/book/view/9781430219545">Apress kiadó Beginning Java EE 6 Platform with GlassFish 3</a> könyvét, nem is azért, mert annyira jó, hanem mert ez az elérhető egyetlen EJB 3.1 könyv. Létezik még EJB vonalon a OReilly Enterprise JavaBeans 3.0 (5th Edition), és az ingyen letölthető Mastering EJB 3.0 (4th Edition) könyv is, lapozgattam őket korábban, de a vizsgára készülésnél nem vettem elő őket. A JavaRanch-on is lehet találni nagyon sok <a href="http://www.coderanch.com/how-to/java/ScbcdLinks#scbcd50">forrást</a>, de szerintem ennyi időt már nem éri meg rá áldozni. Ami még sokat számított, az Enthuware's mock simulator, valamint ezúton szeretnék köszönetet mondani Karakó Miklósnak (alias palacsint), többek között a <a href="http://palacsint.hu/blog/20100418/scbcd-jegyzetek">remek oldala</a> miatt is. Én nem nagyon gyakorolgattam fejlesztőeszközzel, egy-két dolgot próbáltam ki NetBeans IDE és Glassfish környezetben.</p>

<p>A körítés ugyanaz volt, mint az SCJP esetén, melyről már <a href="http://jtechlog.blogspot.com/2009/10/scjp.html">korábban írtam</a>.

<p>Sajnos a kérdések pontos számát nem tudom, mert nem írták ki előre, hanem a gép témakörönként adta ki, és nem tudtam megjegyezni a témakörönkénti kérdések számát. Érdekes, hogy az eredményen sem a valódi kérdések és helyes válaszok számát írták le, hanem a végleges vizsga 60 és 63 kérdése szerepel rajta, mindkét esetben 60%-ot kell teljesíteni a sikerességhez. Szerintem a JPA vizsga sokkal nehezebb, sokkal több tárgyi tudást és gyakorlatot igényel.</p>

<p>Nagy negatívuma, hogy megterheli az embert, kb. 200 kérdés 5 órán keresztül nagyon fárasztó tud lenni. Míg az SCJP esetén nagyon sok időm maradt a végén, e kettő vizsgánál minden percet kihasználtam, úgy, hogy arra sem volt időm, hogy átnézzem a válaszokat, csak amiket elhalasztottam, azokon tudtam átrohanni. Igazából akkora engedmény sincs rajta, hiszen 300$ helyett 50$-t kell fizetni érte. Valamint nagy csúszás volt rajta, ugyanis az ígért 12 hét helyett, a 2010. szeptember elején letett béta vizsgák eredményeit 2011. február 4-én és február 11-én kezdték el kipostázni. A végleges vizsgák február 21-én éles üzembe álltak. (<a href="http://blogs.oracle.com/certification/2011/02/0520.html">Bejelentés itt</a>, belső technikai problémákra hivatkoznak.) Érdekes, hogy az <a href="http://www.certmanager.net/sun">Oracle Certification Database - régebben Sun</a> oldalon már a levél megérkezése előtt pár nappal fenn volt az eredmény a History-ban, de a Current Certifications panelen még a mai napig nem szerepelnek.</p>

<p>További Java vizsgák az <a href="http://education.oracle.com/pls/web_prod-plq-dad/db_pages.getpage?page_id=140">Oracle Certification Program / Oracle Middleware</a> oldalon, valamint a <a href="http://education.oracle.com/pls/web_prod-plq-dad/db_pages.getpage?page_id=42#2">Oracle Certification Program / Available Certification Exams</a> oldalon.</p>

<p>És pár érdekesség, melyekre a vizsgára való készülés közben bukkantam rá, vagy a vizsga közben tapasztaltam:</p>

<p>EJB</p>
<ul>
<li>Nagyon sok figyelmet fordít a role responsibility-re. Ez ugye azért meglepő, mert a könyvek szinte alig írnak róla, kizárólag a szabvány említi nagyon nagy pontossággal.</li>
<li>CreateException, RemoveException, FinderException (ObjectNotFoundException) extends Exception - checked</li>
<li>EjbException extends (indirect) RuntimeException</li>
<li>EJBTransactionRolledbackException extends EJBException, megy a lokális klienseknek, ha rollback van, hogy a kliens tudja, hogy ne folytassa, hiszen úgyis rollback lesz - remote klienseknek TransactionRolledbackException megy</li>
<li>RemoteException checked</li>
<li>RemoteException-t nem dobhat bean, MDB bármi mást dobhat</li>
<li>Az env-entry-type nem lehet primitív típus és Date sem</li>
<li>EJB 3 meghívása 2-ből: PortableRemoteObject.narrow, ezt castolni, majd ezen create</li>
<li>Never esetén, ha jön tranzakció: EJBException, mely system exception</li>
<li>Nem feltétlenül lehet EJB-ből JMX-et hívni</li>
<li>Üzenet kivétele nem része a tranzakciónak bean managed tranzakció esetén, tehát nincs redeliver</li>
<li>Öröklődésnél a tranzakciós attribútumoknál az örökölt, de nem override-olt metódus tranzakciós attribútuma megmarad</li>
<li>Interceptor csak olyan kivételt dobhat, mely deklarálva van az üzleti metódusban</li>
<li>System exception esetén nem hívódnak meg az interceptor-ok</li>
</ul>

<p>JPA</p>

<ul>
<li>Viszonylag sokat kérdez rá a JPA 3.1 újdonságára, a Criteria API-ra. Nagyon kell ismerni a szintaktikáját, mert általában leír egy EJB QL kifejezést, és meg kell mondani, hogy melyik Criteria API kódnak felel meg. Gyakran egy metódushívás különbség van. Itt gyakorlatilag tippeltem, mert sosem használtam még élesben. Tippjeim kétharmada jött be.</li>
<li>Sok figyelmet fordít a optimista és pesszimista lockolásra.</li>
<li>Version attribute nem lehet secondary táblában</li>
<li>Bármennyi MappedSuperclass lehet a hierarchiában</li>
<li>Primary key-t a hierarchiában csak egyszer lehet definiálni</li>
<li>A FETCH a JOIN után van a JPQL-ben</li>
</ul>