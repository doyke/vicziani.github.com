---
layout: post
title: Tomcat Windows szolgáltatásként több példányban
date: '2010-06-14T11:49:00.000-07:00'
author: István Viczián
tags:
- java
- tomcat
modified_time: '2011-01-14T12:30:06.526-08:00'
blogger_id: tag:blogger.com,1999:blog-5585230159113108250.post-2108667747349735121
blogger_orig_url: http://ext.jtechlog.hu/2010/06/tomcat-windows-szolgaltataskent-tobb.html
---

<p>Mai nap ugyanarra a gépre két web alkalmazást kellett feltelepítenem, mindkettő Tomcat-ben fut, de egymástól függetlennek kellett lenniük, függetlenül indítható/leállítható (teszt és éles környezet).</p>
<p>A Tomcat-et le lehet tölteni exe-ként is, és ekkor automatikusan Windows-on service-ként telepíteni is tudja magát, de mivel most személyre akarjuk szabni, válasszuk a 32-bit Windows zip letölthető állományt.</p>
<p>Ebben szerepel a bin könyvtárban egy service.bat, mely a tomcat6w.exe-t hívja, mely felelős a szolgáltatásként való kezelésért, csak a service.bat sokkal egyszerűbben paraméterezhető.</p>
<p>A Tomcat lehetőséget biztosít arra, hogy ugyanazon bináris fusson, és csak az eltérő elemeket tegyük ki külön könyvtárba. Ahova a Tomcat-et kicsomagoljuk, az a CATALINA_HOME, és a különböző példányok könyvtáraira a CATALINA_BASE-sel hivatkozunk. A CATALINA_BASE alá érdemes a teljes conf könyvtárat átmásolni, és a server.xml-ben átírni a portokat (shutdown, http, https, ajp), hogy ne legyen portütközés. A webapps könyvtár alá tegyük be a web alkalmazásunkat.</p>
<p>A szolgáltatáshoz való telepítéshez pedig használjuk a következő parancsokat:</p>
<pre>set JAVA_HOME=C:\kaffe\jdk1.6.0_17
set CATALINA_HOME=D:\kaffe\apache-tomcat-6.0.26
set CATALINA_BASE=D:\kaffe\test

D:\download\tomcat\apache-tomcat-6.0.26\bin\service.bat install test
</pre>
<p>Ekkor elindítani a net start test paranccsal tudjuk, a szolgáltatások között megjelenik Apache Tomcat test néven. Ahhoz, hogy a másik példányt is szolgáltatásként telepíthessük, adjuk ki ugyanezt a parancsot, csak a test szót cseréljük ki pl. prod-ra.</p>
<p>Még egy hasznos jótanács, hogy Windows-on kilistázni a használt portokat a <a title="CurrPorts" href="http://www.nirsoft.net/utils/cports.html">CurrPorts</a> alkalmazással lehet.</p>
<p>A szolgáltatást eltávolítani a service.bat uninstall test paranccsal lehet.</p>
<p><a href="http://tomcat.apache.org/tomcat-6.0-doc/windows-service-howto.html">http://tomcat.apache.org/tomcat-6.0-doc/windows-service-howto.html</a></p>