---
layout: post
title: VisualVM Glassfish monitorozás
date: '2011-04-14T19:45:00.004+02:00'
author: István Viczián
tags:
- monitorozás
- VisualVM
- glassfish
- JMX
modified_time: '2011-04-14T20:36:36.795+02:00'
thumbnail: http://2.bp.blogspot.com/-BAiXFoKOr5U/Tac-laUHnMI/AAAAAAAAGRQ/Jb5BhH0Os_o/s72-c/visualvm_visualgc.png
blogger_id: tag:blogger.com,1999:blog-7370998606556338092.post-2933517858616487299
blogger_orig_url: http://www.jtechlog.hu/2011/04/visualvm-glassfish-monitorozas.html
---

<p>Technológiák: Java SE 6 Update 23, VisualVM 1.3.2, Glassfish 2.1.1.</p>

<p>A <a href="http://visualvm.java.net/">VisualVM</a> egy vizuális felület, mellyel a Java virtuális gépet monitorozhatjuk. Előnye, hogy a JDK-ba is belekerült, pl. a JDK 6 Update 23-ban a VisualVM 1.3.1 verziója szerepel, a jvisualvm parancs kiadásával azonnal ki is próbálhatjuk. Csatlakozhatunk lokális és távoli virtuális gépekhez is, így akár egy teljes hálózat Java alapú rendszereit monitorozhatjuk. Nem csak külön futtatható, de akár a NetBeans vagy Eclipse fejlesztőeszközbe is plugin-ként telepíthető.</p>

<p>A virtuális gépről olyan alap információkat szolgáltat, mint a PID, indított osztály, parancssori paraméterek, Java Home, JVM pontos verziószáma, valamint a rendszerváltozók. Olyan teljesítmény adatokat tudhatunk meg vele, mint a CPU felhasználás, memória felhasználás, betöltött osztályok száma, szálak száma, stb. A CPU esetén külön mutatja az alkalmazás és a GC által felhasznált processzor időt. Meghívhatjuk a GC-t is. Memóriánál külön megtekinthetjük a Heap és a Permgen kihasználtságát is (, ez utóbbiba kerülnek az osztálydefiníciók). Kérhetünk Heap Dump-ot, mely egy pillanatfelvételt készít a memóriáról. Megmondja, hogy melyik osztályból hány objektum került példányosításra, és ezeket meg is nézhetjük a grafikus felület segítségével, de akár OQL nyelven lekérdezéseket is végezhetünk. Szálak esetén valós időben nézhetjük a szálak állapotát. Kérhetünk Thread Dump-ot is, melyből kiderül, hogy melyik szál éppen mit csinál, melyik kódsorban áll.</p>

<p>CPU és memória profiler funkciókkal is rendelkezik. CPU profile esetén megtudhatjuk, hogy a CPU idejének hány százalékát melyik metódusban tölti. Snapshot-okat is kérhetünk, ezeket lementhetjük, és később, vagy akár más gépen is elemezhetjük. Memória profile estén az objektumok számát és területfoglalását figyeli. Itt is kérhetünk snapshot-ot, és ezeket össze is hasonlíthatjuk. Ez egy remek eszköz arra, hogy teszt előtt és után is készítünk egy snapshot-ot, és összehasonlítva azt látjuk, hogy a teszt után mennyivel több objektumunk lett, osztályonként lebontva. A profile azért eléggé megakaszthatja az alkalmazásunkat.</p>

<p>A JConsole bővíthető, <a href="http://visualvm.java.net/plugins.html">plugin</a>-okat lehet hozzá telepíteni. Ezt az alkalmazásból, futás közben is megtehetjük, a Tools/Plugins menüpontban. Érdekes a VisualVM-MBeans plugin, mellyel gyakorlatilag JMX műveleteket tudunk elvégezni. A JMX-ről már írtam a <a href="http://jtechlog.blogspot.com/2009/09/java-monitorozas-es-menedzsment.html">Java monitorozás és menedzsment</a> postban, míg a Tomcat JMX adminisztrációjáról a <a href="http://jtechlog.blogspot.com/2010/07/tomcat-jmx-tuzfal.html">Tomcat JMX tűzfalon keresztül</a> postban.<p>

<p>Másik érdekes plugin a Visual GC, mely a memóriát memória területekre lebontva monitorozza, külön az Old, Survivor és Eden területeket.<p>

<a rel="lightbox" onblur="try {parent.deselectBloggerImageGracefully();} catch(e) {}" href="http://2.bp.blogspot.com/-BAiXFoKOr5U/Tac-laUHnMI/AAAAAAAAGRQ/Jb5BhH0Os_o/s1600/visualvm_visualgc.png"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 233px;" src="http://2.bp.blogspot.com/-BAiXFoKOr5U/Tac-laUHnMI/AAAAAAAAGRQ/Jb5BhH0Os_o/s320/visualvm_visualgc.png" border="0" alt=""id="BLOGGER_PHOTO_ID_5595509874470919362" /></a>

<p>Szintén érdekes a Glassfish plugin, mellyel a Glassfishre érkező HTTP kéréseket tudjuk <a href="http://java.dzone.com/articles/monitoring-glassfish">monitorozni</a>, valamint a telepített web alkalmazásokat, élő sessionök számát, valamint az egyes servleteket is külön-külön. Ehhez azonban a Glassfishen is <a href="http://qants.wordpress.com/tag/glassfish-plugin-for-visualvm/">konfigurálnunk kell</a>. A bal oldali menüben ki kell választani az Application Server menüpontot, ott a Monitor majd Runtime fület választani, majd a Configura Monitoring linkre kell kattintani. Itt a HTTP Service és a Web Container monitorozását kell minimum LOW-ra állítani. Utána nem árt újraindítani a VisualVM-et, a Glassfish-t nem kell. Sajnos csak 2-es Glassfishhel megy, a 3-as sorozattal próbáltam, de nem sikerült.</p>

<a rel="lightbox" onblur="try {parent.deselectBloggerImageGracefully();} catch(e) {}" href="http://2.bp.blogspot.com/-kffMx1gHwbQ/Tac-heTHrZI/AAAAAAAAGRI/JUVbWXJl4Bc/s1600/visualvm_glassfish.png"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 233px;" src="http://2.bp.blogspot.com/-kffMx1gHwbQ/Tac-heTHrZI/AAAAAAAAGRI/JUVbWXJl4Bc/s320/visualvm_glassfish.png" border="0" alt=""id="BLOGGER_PHOTO_ID_5595509806820994450" /></a>

<p>A VisualVM a <a href="http://platform.netbeans.org/">NetBeans Platformra</a> épül. Természetesen <a href="http://visualvm.java.net/api-quickstart.html">mi is írhatunk</a> saját plugineket.</p>