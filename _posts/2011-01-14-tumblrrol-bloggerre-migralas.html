---
layout: post
title: Tumblrről Bloggerre migrálás
date: '2011-01-14T13:18:00.000-08:00'
author: István Viczián
tags:
- blogger
- tumblr
modified_time: '2017-03-28T14:08:23.508-07:00'
thumbnail: http://2.bp.blogspot.com/_czKgycLvmNo/TTC_FdgW1CI/AAAAAAAAFo4/p3B_nGsjdL0/s72-c/tumblr.png
blogger_id: tag:blogger.com,1999:blog-5585230159113108250.post-3340469249483950615
blogger_orig_url: http://ext.jtechlog.hu/2011/01/tumblr-rol-blogger-re-migralas.html
---

<p>A rövidebb, nem kidolgozott és nem feltétlenül Java-val kapcsolatos post-okat eddig a Tumblr-en írtam, de most átköltöztettem a Blogger-re (Blogspot), melyen a <a href="http://jtechlog.blogspot.com/">JTechLog</a> blog is van.</p>
<ul>
<li>A Tumblr többször áll, csak a migráció során, mely két éjszaka tartott, mind a kétszer leállt</li>
<li>Az ékezeteket nem jól kezeli, HTML forráskód szerkesztése közben HTML entitásokra cseréli</li>
<li>Nagyon nehezen testre szabható, mivel nem lehet hozzáférni a teljes HTML forráshoz</li>
<li>Nem támogatja a hosszú bejegyzések szerkesztését (nincs automatikus mentés)</li>
<li>Mikor a <a href="http://www.huddletogether.com/projects/lightbox2/">Lightbox</a>-szal akartam integrálni, eltávolította a HTML rel attribútumokat, így gyakorlatilag kivitelezhetetlen volt a célom.</li>
<li>Nem lehet megjegyzéseket fűzni a bejegyzésekhez</li>
<li>És számomra a legfontosabb, nem mindig működött a post-jaim közötti keresés</li>
<p></p>

<a href="http://2.bp.blogspot.com/_czKgycLvmNo/TTC_FdgW1CI/AAAAAAAAFo4/p3B_nGsjdL0/s1600/tumblr.png"><img style="display: block; margin: 0px auto 10px; text-align: center; cursor: pointer; width: 320px; height: 119px;" src="http://2.bp.blogspot.com/_czKgycLvmNo/TTC_FdgW1CI/AAAAAAAAFo4/p3B_nGsjdL0/s320/tumblr.png" alt="" id="BLOGGER_PHOTO_ID_5562155640343155746" border="0" /></a>

<p>A migráció során először a Tumblr-ből kellett kinyerni a post-okat, majd ezt beimportálni a Blogger-re. A kinyerés viszonylag egyszerűen történt, <a href="http://www.tumblr.com/docs/en/api">egyszerű API</a>-val rendelkezik, mely XML-ben adja vissza a blog bejegyzéseket. Itt csak arra kell figyelni, hogy alapértelmezetten 20-asával adja vissza, de ez feljebb tehető, maximálisan 50-re. Az így darabokban visszaadott XML-t így is össze kell fűzni. A Blogger-re kétféleképpen lehet betölteni a post-okat. Vagy használjuk az API-ját, melyről remek <a href="http://code.google.com/intl/hu-HU/apis/blogger/docs/2.0/developers_guide_protocol.html">leírás</a> van, sőt <a href="http://code.google.com/intl/hu-HU/apis/blogger/docs/2.0/developers_guide_java.html">Java API-val</a> is rendelkezik. Vagy megpróbáljuk az Export/Import formátumát. Az Export/Import formátumát azért vetettem el, mert egy példa export nagyon bonyolult, és nem dokumentált, hogy mi kell belőle, és mi nem. Egy-két próba után fel is adtam. Utána próbáltam a Java API-t. Ez szépen is működött, de pár próbálkozás után a következő kivételt kaptam.</p>

<pre>
Caused by: com.google.gdata.util.InvalidEntryException: Bad Request
Blog has exceeded rate limit or otherwise requires word verification for new posts

      at com.google.gdata.client.http.HttpGDataRequest.handleErrorResponse(HttpGDataRequest.java:594)
      at com.google.gdata.client.http.GoogleGDataRequest.handleErrorResponse(GoogleGDataRequest.java:563)
</pre>

<p>Kiderült, hogy spammer-nek nézett, és letiltotta a hozzáférést. Várhattam volna 24 órát, akkor újra lehet próbálkozni. A felületen is ellenőrző képet (word verification, <a href="http://en.wikipedia.org/wiki/CAPTCHA">captcha</a>) kellett megadnom, de ezt API szinten nem vezették ki, így nem tudtam hozzáférni.</p>

<p>Így vissza kellett térnem az eredeti elképzeléshez, méghozzá egy importálható XML előállítására. Végül sikerült egy XSLT transzformációt gyártanom (<a href="https://gist.github.com/vicziani/e4779408189fcd1d8165a1f0f5f7f966">az XSLT állomány letölthető</a>), melyet a Tumblr XML-jén lefuttatva a kapott XML-t már beimportálta a Blogger. A transzformációból kiderül, hogy melyek azok a kötelező tag-ek, melyeket meg kell adni az XML-ben. Csak a regular bejegyzéseket támogatja, idézeteket, képeket, videókat, stb. nem. Az XSLT transzformációra a parancssori <a href="http://xmlstar.sourceforge.net/">XMLStarlet</a> eszközt használtam, és a következő parancsot adtam ki.</p>

<pre>
\xmlstarlet-1.0.3\xml.exe tr tumblr2blogger.xsl tumblr.xml > tumblr2blogger.xml
</pre>

<p>Így végre a jól megszokott Blogger-re tudtam migrálni a Tumblr tartalmat.</p></ul>
