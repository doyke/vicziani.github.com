---
layout: post
title: Subversion kontra CVS
date: '2010-06-10T13:32:00.000-07:00'
author: István Viczián
tags:
- subversion
- cvs
modified_time: '2011-01-22T10:37:39.167-08:00'
blogger_id: tag:blogger.com,1999:blog-5585230159113108250.post-1340986953457647252
blogger_orig_url: http://ext.jtechlog.hu/2010/06/subversion-kontra-cvs.html
---

<p>Egy gyors lista arról, hogy miben jobb a Subversion, mint a CVS:</p>
<ul><li>A commit műveleteket atomiként kezeli, azaz vagy minden fájl felmegy, vagy egy sem.</li>
<li>Globális revision szám.</li>
<li>Működik az átnevezés, ekkor nem vesznek el a fájl előzményei. Ehhez külön parancsot kell használni.</li>
<li>A fájlok mellett a könyvtárakat is verziózza, egyszerű a részfa mozgatása is.</li>
<li>Vannak metadata információk, property-k, pl. könyvtárnál az ignored.</li>
<li>A branch/tag fogalma nála egységes, gyakorlatilag mindet egy copy-ként kezeli.</li>
<li>Van binary diff, ezért a bináris állományok tárolása hatékonyabb.</li>
<li>Szerver lehet Apache httpd annak minden előnyével. Pl. az állományok elérhetők böngészővel http-n keresztül, vagy titkosítva https-en.</li>
<li>Gyorsabbak bizonyos műveletek, ugyanis a hálózati sávszélességet a fejlesztői drágábbnak ítélték, mint a helyet, ezért van lokális másolat a fájlokból, ezért egy diff vagy egy revert hálózati kommunikáció nélkül végrehajtható.</li>
<li>A hálózaton is csak a változtatásokat küldi át.</li>
<li>Nem lehet conflict-olt fájlt visszacommit-olni, ehhez conflict resolution kell előtte.</li>
<li>A Subversion-ben lehetőség van arra, hogy egy könyvtárra megmondjuk, hogy ennek tartalma nem az adott helyen van tárolva, hanem megadhatunk egy URL-t. Erre akkor lehet szükség, mikor egy working copy több checkout-ból áll össze. Ezt un. "external definition"-nel adható meg. Ekkor egy checkout műveletet kiadva az eredeti könyvtár, valamint a külső definíciók is frissítésre kerülnek. Property-vel kell ezt is megadni.</li>
<li>A CVS status parancs túl bőbeszédű, helyette inkább az update parancsot szoktuk használni. A Subversion-ben a status és update is megfelelően használható.</li>
<li>Az opciókat lehet az alparancs elé vagy mögé is írni, nem lesz ettől más a jelentése.</li>
<li>A diff alapértelmezetten unified diff.</li>
<li>Az Subversion-ben van lock modify unlock, azaz amikor valaki elkezd szerkeszteni egy állományt, lock-olnia kell, addig a többi felhasználó nem tudja változtatni, mert neki read-only az állomány. Amikor befejezi, lehet unlock-ot hívni.</li>
</ul>

<p>Ezekről a Version Control with Subversion könyv <a href="http://svnbook.red-bean.com/en/1.5/svn.forcvs.html">B melléklete</a> is ír.

<p>Van a cvs2svn, Python script, mely a repository konverziót elvégzi.</p>
<p>Lehetőség van pre-commit hook létrehozására, ekkor Win esetén egy pre-commit.bat-ot kell létrehozni, amit meg fog hívni. Kap paramétert (felhasználó, tranzakcióazonosító), és a tranzakcióhoz az egyéb adatokat, pl. a comment szöveget az svnlook paranccsal kell lekérdezni.</p>