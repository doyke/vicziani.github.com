---
layout: post
title: Java közösség
date: 2003-04-27T08:00:00.000+01:00
author: Viczián István
tags:
---

<p>
Némi kiesés után folytatnám.
</p>
<p>
Érdekes, hogy a Sun milyen <a href="http://www.sun.com/policies/trademarks/">feltételeket szab</a>
a védjegyek és logók használatára. Persze ezzel az oldalammal kb. mindet megséretem, pl.
a védjegyek csak jelzőként használhatóak (Java helyett Java platform, vagy Java
programozási nyelv, Jini helyett Jini hálózati technológia), szóviccek
elkerülése (nincs új a nap alatt...), R, TM, SM felsőindexek használata.</p>
<p>
<a href="http://logos.sun.com">Logót</a> sem lehet olyan egyszerűen szerezni,
hanem kérvényezni kell, amit pont úgy kell használni, ahogy le van írva. Hogy mennyit
kerestem egy normális bögrét...</p>
<p>
Ezen kívül elindult egy <a href="http://java.sun.com/jugs/ambassador/">Sun Java User Group Ambassador</a> program is,
mely egy új kezdeményezés, melynek célja nagykövetek kijelölése a Sun és egy
JUG között. A nagykövet feladata a legújabb Java technológiák figyelemmel
követése, és azok előadása a JUG tagjainak (legalább évente négyszer, legalább 25 tag előtt),
melyhez rendszeres időközönként a Sun-tól kap anyagokat. Írtam is nekik vagy
két hete, de nem jött válasz.</p>
<p>
A JUGok (Java User Group) emberek egy olyan csoportja, kik
érdeklődnek a Java nyelv és technológiák iránt, és rendszeresen
találkoznak (akár virtuálisan is) a tapasztalataik, ötleteik
megosztása céljából, problémáik megoldására.</p>
<p>
<a href="http://servlet.java.sun.com/jugs/europe/hun">Magyarországon</a> is van három JUG, kettő a
Debreceni Egyetem keretin belül (Java Fun Club,
JFC ENTERPRISE - JFCE)
melyeknek végzős koromban én is tagja voltam, illetve Budapesten
a Hungarian Java Users' Group (Java Felhasználók Társasága), mely
keretében jelentkeztem a nagyköveti programra. 1996-ban alakult, tevékenysége főleg
online, azaz a <a href="http://javasite.bme.hu/javalist/">levelezőlista</a> és
<a href="http://javasite.bme.hu">honlap</a> használatára korlátozódik. Jelenleg 51 tagot számlálunk,
de te is<a href="http://servlet.java.sun.com/jugs/europe/hun/budapest">beléphetsz</a>, ha rendszeresen
használod a listát!
</p>
