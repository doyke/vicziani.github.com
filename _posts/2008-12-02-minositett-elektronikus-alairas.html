---
layout: post
title: Minősített elektronikus aláírás
date: '2008-12-02T14:26:00.008+01:00'
author: István Viczián
tags:
- PKI
modified_time: '2014-01-06T23:38:03.870+01:00'
blogger_id: tag:blogger.com,1999:blog-7370998606556338092.post-6190185992411799485
blogger_orig_url: http://www.jtechlog.hu/2008/12/minstett-elektronikus-alrs.html
---

<p>
    <b>A posztot 2013. december 23-án frissítettem.</b>
</p>
<p>Több projekt kapcsán is előjött az elektronikus aláírás témakör, hogyan kell minősített aláírást készíteni. Több
    dokumentum szól arról, hogy mi az az elektronikus aláírás, tanúsítványok, hitelesítésszolgáltatások, de kevés
    helyen van összefoglalva, hogy Magyarországon milyen lehetőségeink vannak, és ezek milyen szabványokra épülnek.
</p>
<p>Mi köze ennek a Javahoz? Egyrészt feladat lehet elektronikus aláírást készíteni, illetve ellenőrizni Java
    alkalmazásból, másrészt van olyan elektronikus aláírást létrehozó termék is, melyet Javaban fejlesztettek.
</p>
<p>Ezzel a témakörrel kapcsolatban magyar nyelven rengeteget lehet megtudni <a href="http://www.sansserif.hu/ealairas/konyv.htm ">Almási János "Elektronikus aláírás és társai" című könyvéből</a>.
</p>
<p>Én most csak arra térnék ki, hogy mi kell az elektronikus aláírás készítéséhez? Egyrészt kell egy tanúsítvány,
    mely tartalmazza a tulajdonos személyes adatait, a tulajdonos nyilvános kulcsát, valamint hitelesítve van egy
    harmadik fél, a hitelesítésszolgáltató által (ez a tanúsítvány hitelesítésszolgáltató általi elektronikus
    aláírásával történik). Szükség van egy aláíró eszközre, mely általában egy token, mágneskártya, USB eszköz stb.
    Ez az eszköz végezheti az aláírást oly módon, hogy beküldésre kerül az aláírandó adat, és az aláírást adja
    vissza (megakadályozva ezzel a magánkulcs másolásának lehetőségét) - ennek neve a BALE, biztonságos
    aláírás-létrehozó hardver eszköz. Valamint szükség van egy környezetre, melyben az aláírás történik, mondjuk egy
    személyi számítógépre, és különböző szoftver eszközökre, melyek az aláíró eszközzel kommunikálnak.
</p>
<p>A könyv megírása óta a magyar hitelesítésszolgáltatókkal (certificate authority or certification authority - CA)
    kapcsolatban több változás is történt, melyeket nyomon lehet követni a
<a href="http://webold.nhh.hu/esign/index.jsp">Nemzeti Hírközlési Hatóság Elektronikus aláírásokkal
        kapcsolatos nyilvántartásokat tartalmazó honlapján</a>.
</p>
<p>Itt fel vannak sorolva a nem-minősített és minősített szolgáltatók is, a minősítettek a következők:</p>
<ul>
    <li><a href="http://hiteles.mavinformatika.hu/">MÁV Szolgáltató Központ Zrt.</a>, mely várhatóan 2014 első félévében
        véglegesen megszünteti az elektronikus aláírással kapcsolatos szolgáltatásait
    </li>
    <li>
        <a href="http://www.e-szigno.hu/">MICROSEC zrt. e-Szignó</a>
    </li>
    <li>
        <a href="http://www.netlock.hu/">NetLock Kft.</a>
    </li>
    <li>
        <a href="http://hiteles.gov.hu/">NISZ Zrt.</a>
    </li>
</ul>
<p>A
    <a href="http://www.netlock.hu/giro/">GIRO HIT@LES szolgáltatás</a>
    és a
    <a href="http://www.t-systems.hu/nagyvallalatok/hitelesites_szolgaltatasok">Magyar Telekom (volt Matáv)
        e-Szignó
    </a>
    is megszűnt, a megszűnő szolgáltatásokat átvevő szervezet a NetLock.</p>
<p>Valamint létrehoztak egy Közigazgatási Gyökér Hitelesítés-szolgáltatót (KGYHSZ) is, melynek jellegtelen
    <a href="http://www.kgyhsz.gov.hu/">honlapján</a>
    megtudható, hogy az előbb felsorolt hitelesítésszolgáltatók mindegyikét felülminősítette, azaz egyaránt
    jogosultak közigazgatási felhasználásra szolgáló, hivatali aláíráshoz és ügyfél által használt aláíráshoz
    kapcsolódó tanúsítványok kibocsátására. Jelenleg tanúsítványt nem bocsát ki.
</p>
<p>Ahhoz, hogy minősített aláírást hozzunk létre, a minősített tanúsítványunkon kívül szükség van egy biztonságos
    tanúsított minősített aláírást létrehozó termékre is, melyet jelenleg két szervezet tanúsít, hogy az adott
    hardver (ide tartozik a BALE is) és szoftver megfelel-e aláírás létrehozására:
</p>
<ul>
    <li>
        <a href="http://www.hunguard.hu/">Hunguard</a>
    </li>
    <li>
        <a href="http://www.matrix-tanusito.hu/">Matrix</a>
    </li>
</ul>
<p>Az elektronikus aláírás és annak rokon, kapcsolódó és származékos technológiák népszerűsítésére létrejött a
<a href="http://www.melasz.hu/">Magyar Elektronikus Aláírás Szövetség</a>, mely kiadott egy MELASZ-Ready
    Ajánlást, melynek célja, hogy a magyar közigazgatás számára kidolgozzon egy olyan feltételrendszert az
    elektronikus aláírás formátumára, és egy olyan tanúsítási eljárást, mellyel biztosítható a különböző eszközök
    által készített aláírások kompatibilitása. A szabvány a W3C XML Advanced Electronic Signatures (XAdES)
    szabványon alapul. A XAdES XML formátumú, és hátránya, hogy az aláírt dokumentum megtekintéséhez először ki kell
    csomagolni azt. Mivel a PDF a PKCS szabványok közül válogatott, az a XAdES-szel nem kompatibilis, előnye
    viszont, hogy az aláírt dokumentum azonnal megnyitható, kicsomagolás nélkül.
</p>
<p>A következő aláírási termékek tanúsítottak, melyek képesek minősített aláírás létrehozására. A Melasz a
    <a href="http://melasz.hu/lang-hu/tanusitott-termekek">tanúsított termékek között</a> az összeset felsorolja az
    InfoCA-n kívül.
</p>
<ul>
    <li><a href="http://www.polysys.eu/hu/CryptoSignoInterop/">Polysys CryptoSigno Interop</a>, a Magyarországon első platform
        független, Javaban implementált fejlesztő készlet.
    </li>

    <li><a href="http://noreg.hu/esign-termekcsalad">Noreg eSign Toolkit</a></li>

    <li><a href="http://srv.e-szigno.hu/menu/index.php?lap=eszigno">Microsec e-Szignó</a>
    </li>

    <li><a href="http://www.infoscope.hu/infoca.html">InfoScope Kft. InfoCA</a>
    </li>

    <li>
        <a href="http://www.argeon.hu/infosigno.html">Argeon Infosigno</a>, a cég felszámolás alatt.
    </li>

    <li>
        <a href="http://www.netlock.net/">NetLock NCA TWS és NLCAPI3</a>, mely feltehetően a NetLock különböző alkalmazásainak,
        mint pl. a <a href="http://www.netlock.hu/mokka/">MOKKA</a> magját képezi.
    </li>

    <li>
        <a href="http://www.egroup.hu/main/hu/sdx">E-Group SDX</a>
        egy termékcsalád, mely tartalmaz szerver oldali és kliens oldali (van böngészőbe épülő változata is) aláíró
        modulokat.
    </li>
</ul>