---
layout: post
title: OpenEAI
date: 2002-12-19T08:00:00.000+01:00
author: Viczián István
tags:
---

<p>
A University of Illinois és az OpenEAI Software Foundation
bejelentette, hogy megalapítja az OpenEAI Project
megalapítását, mely egy Enterprise Application Integration
(EAI) kezdeményezés nyílt forráskódú integrációs
technológiák kifejlesztésére és tökéletesítésére.</p>
<p>
A történeti háttér annyi, hogy próbáltak egy bazi nagy
rendszert csinalni (Enterprise resource Planning - ERP), ami
átvenné 1500 egyetemi rendszer feladatát, illetve a
bonyolultabbakhoz interfészt biztosítana. Jelentős kutatást
végeztek a piacon, és helyesen arra következtetésre
jutottak, hogy nyílt, szabvány technológiákra kell építeni,
mint az XML, Java és Java Message Service (JMS). Ezeken
alapulva ki is fejlesztettek egy integrációs metodológiát,
melyet megosztottak más érdeklődőkkel is.</p>
<p>
Most mindezen eredményeket nyílttá szeretnék tenni, az
Apache Projecthez hasonlóan, LGPL, GPL és GFDL licenszek
keretein belül.</p>
<p>
A project jellemzői a közös kutatás és fejlesztés, az EAI
alapjainak megértése és dokumentálása, jó minőségű
szoftverek kifejlesztése, és ezek nyílt közzé tétele.
Közzéteszik a teljes metodológiát, dokumentációkat,
formátumokat, API-kat, referencia implementációkat.</p>
<p>
Már alig várom, hogy januárban megnyissák a jelenleg
jelszóval védett <a href="http://www.openeai.org">honlapjukat</a>.
</p>
