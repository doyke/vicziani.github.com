---
layout: post
title: W3C
date: 2003-06-08T08:00:00.000+01:00
author: Viczián István
tags:
---

<p>
<img src="http://www.w3.org/Icons/w3c_main" alt="World Wide Web Consurtium" width="315" height="48" class="rightimgbrd"/>
Befejeződött a Budapesten rendezett WWW2003 nemzetközi konferencia még
május 20-án, melynek W3C előadásai
<a href="http://www.w3.org/2003/03/w3c-track03.html">letölthetőek</a>
a <a href="http://www.w3c.hu/">magyar iroda</a> honlapján.</p>
<p>
A <a href="http://www.w3.org/">W3C</a> (World Wide Web Consortium) egy független konzorcium,
mely fejlesztőket, szoftvercégeket és tudományos
szervezetek (kb. 450 tag). A W3C 1994-ben alakult, célja világhálóval kapcsolatos ajánlások,
szabványok kidolgozása, melyek biztosítják
annak fejlődését, illetve a különböző szereplők
weben keresztüli együttműködését. Nevükhöz fűződik a
HTML, XHTML, CSS, DOM, MathML, SVG, PNG (nemrég jött ki az ajánlás második kiadása),
XML és hozzá kötődő rengeteg technológia (megközelítően 50 technikai
specifikáció).</p>
<p>
A W3C főbb <a href="http://w3c.sztaki.hu/forditasok/7pont.html">céljai</a> az univerzális elérés (független hardvertől, szoftvertől,
anyanyelvtől, kultúrától, stb...), szemantikus web kialakítása (jelentésen alapuló,
számítógép által is értelmezhető, feldolgozható web) és bizalom
(mely lehetővé teszi a Weben való felelős publikálást).</p>
<p>
Mivel a Web az Interneten alapul, örökli annak alapvető
tervezési elveit, mint az együttműködés (komponens alapú, a komponensek
cserélhetőek), levezethetőség (egyszerűség, modularitás, kompatibilitás, és kiterjeszthetőség),
és decentralizálás.
Volt egy kis <a href="http://www.hwsw.hu/hir.php3?id=21299">kavar</a>
is nemrég, méghozzá a W3C egy olyan
javaslatot tett, hogy a szabványok létrehozásában
közreműködő cégek díjat szedjenek az ajánlásokban felhasznált
technológiák alkalmazása után. Szerencsére ez is
megoldódott, Budapesten írták alá a  W3C Patent Policy-t,
mely a technológiák jogdíj nélküli alkalmazását teszi lehetővé.</p>
<p>
Van egy jó kis oktató site <a href="http://www.w3schools.com">W3Schools</a>
néven, mely a közhiedelemmel ellentétben független a W3C-től. 
Itt a legtöbb technológiával kapcsolatban tutorial olvasható.
mely segíti a megértést. A következő tutorialok találhatóak itt meg:
HTML, CSS, XHTML, WAP/WML, XML, XSL, DTD, DOM, SOAP, XSchema,
XForms, JavaScript, DHTML, VBScript, WMLScript, Flash, ASP, SQL, ADO.
</p>
<p>
A magyar iroda 2002 szeptember 1-én alakult. Feladatok bemutatók,
kurzusok, prezentációk szervezése a W3C technológiákkal kapcsolatban,
segítség konferenciák szervezésében, fordítások koordinálása,
weboldal fejlesztése, havi hírlevél kiadása magyar nyelven.
</p>
