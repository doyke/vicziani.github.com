---
layout: post
title: Java XML
date: 2003-03-18T08:00:00.000+01:00
author: Viczián István
tags:
---

<p>
Ezennel látogatóim száma túllépte a bűvös 1000 szamot.
Köszönöm mindenkinek, aki megnézte ezt az oldalt, külön
köszönet annak, aki vissza is tért időnként. Kérlek,
amennyiben mármi ötletetek, megjegyzésetek, véleményetek
van, vagy hibát találtok az oldalamon, jelezzétek. Esetleg
ha valaki hostolni is tudná az oldalt, azt is megköszönném.
Oldalt kitettem linkeket a cikkeimre, fel is került egy
újabb, mely az Apache ObJectRelationalBridge (OJB) köztes
rétegről szól. Vigyázzatok, a cikkek csak részletek, a
teljesehez írjatok levelet!</p>
<p>
A Sun-nál van egy remek <a href="http://java.sun.com/developer/technicalArticles/WebServices/amazonws/">
cikk</a> arról, hogyan fejlesszünk olyan kliens programot
(Swing felülettel), mely webszolgáltatásokat vesz igénybe.
Példaként az Amazon webszolgáltatását használja, mellyel az
adatbázisában turkálhatunk. A megoldáshoz Sun ONE Studio 4
fejlesztőkörnyezetet használ.</p>
<p>
Egy másik <a href="http://java.sun.com/developer/technicalArticles/WebServices/jaxb/">
cikk</a> a JAXB (Java Architecture for XML Binding)
arhitektúráról szól. Imádom az XML-hez és
webszolgáltatásokhoz tartozó 3, 4 esetleg 5 betűs
rövidítéseket. Egyik konferencián volt, hogy látszik, hogy a
számítástechnika fejlődik, hiszen a 3 betűsekről már
áttérünk a több betűsekre.</p>
<p>
A legegyszerűbb megoldás az XML adatok feldolgozására a <a href="http://java.sun.com/xml/jaxp/index.jsp">Java API for
XML Processing</a>, mely tartalmaz két feldolgozási módot
is, úgymint a <a href="http://www.saxproject.org/">Simple
API for XML</a>, vagy a <a href="http://www.w3.org/DOM/">Document Object Model</a>.
Valószínű sokan dolgoztak már ezzel, a SAX folyamatosan
olvassa az XML dokumentumot, és tag, attribútum, vagy tag-ek
közötti karakterek esetén egy eseményt generál, melyet a
programnak kell feldolgoznia, így állítani elő a szükséges
objektumokat. A SAX nem tart semmit a memóriában,
szekvenciáliasan, pufferelve olvassa a fájlt, így elég
gyors, de sok kézimunkát igényel, hiszen nekünk kell
tárolni, hogy most épp melyik objektumhoz tartozó adatokat
olvassuk be, stb... A DOM ezzel szemben beolvassa az egész
dokumentumot, és egy fát épít fel, mely csomópontonként
tartalmazza a tag-eket, attribútumokat. Ez sok memóriát
foglal, de egyszerűsíti a feldolgozást, hiszen az egész XML
feldolgozás egy fabejárássá alakul át.</p>
<p>
A JAXB még egy ennél magasabb absztrakciós szintet
képvisel, ugyanis itt az objektumok leképzése nem manuálisan
történik programból, hanem egy sémával tudjuk megadni. Tehát
először rendelkezésünkre áll egy XML fájl, annak megadunk
egy sémát, hogy milyen objektummá képezze le. Ezután egy
utility segítségével osztályt generálhatunk a sémából, és
ezután már használhatjuk mindkét irányú lepépzést. Egyrészt
az XML dokumentumokból automatikusan generálhatunk egy
objektum fát (azokból az objektumokból, melyeket az előbb
generáltunk), illetve az objektumfából generálhatunk egy XML
fájlt.
</p>
