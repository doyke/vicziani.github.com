---
layout: post
title: JavaOne
date: 2003-05-29T08:00:00.000+01:00
author: Viczián István
tags:
---

<p>
<img src="http://www.prog.hu/site/text/quicknews/01536/javaone.gif" alt="JavaOne" width="429" height="205" class="leftimgbrd"/>
2003. június 10 és 13 között rendezik meg a következő
<a href="http://servlet.java.sun.com/javaone/sf2003/home/index.en.jsp">JavaOne
konferenciát</a>, San Franciscoban, Kalifornia államban.
Több mint 200 előadás lesz, különböző témákra osztva, mint
Core Technology, mobil eszközök, vállalati alkalmazások, webes
alkalmazások, web szolgáltatások, asztali alkalmazások, hálózati technikák,
technológiák és sikersztorik. Ez évi rendezvény egyik újdonsága
Hands-on Labs-ok, melyek 2 órás gyakorlati előadásokkal mutatják be
az új technológiákat.</p>
<p>
Információk is szivárognak ki, méghozzá egy új
<a href="http://www.prog.hu/news.php?qnid=1536">fejlesztőeszközről</a>,
mely egyszerűsítené a fejlesztést, grafikusan megtámogatva a leggyakoribb
feladatokat. Főbb jellemzői a moduláris komponensek, XML és
természetesen korunk leghangzatosabb technológiája, a web szolgáltatások
támogatása.
</p>
<p>
Az IBM által felvásárolt, és mint külön brandként futó Rational
több új eszközt jelentett be, ahogy a
<a href="http://www.prog.hu/news.php?qnid=1531">Prog.Hu</a> és a
<a href="http://www.hwsw.hu/hir.php3?id=21257">HWSW.hu is</a> írja.
Rational Rapid Developer egy vizuális modell-alapú fejlesztői környezet és
képes a Rose modellekből J2EE alkalmazást gyártani.
Az XDE Tester, ami Eclipse alapú, Java kliensek és webes
alkalmazások tesztelést támogatja majd. A Extended Development Experience
az XDE termékcsaládot integrálja az elterjedtebb fejlesztőkörnyezetekbe.
Az <a href="http://www.ibm.com/software/rational/offerings/design.html">XDE Developer</a>
pedig egy komplett tervező- és fejlesztőeszköz,
mely integrálja a különböző alkalmazásokat, megóva minket a kapcsolgatásoktól,
segítve az alkalmazások, nézetek közti szinkronizációt. Együttműködik
a IBM WebSphere, Eclipse, és Microsoft Visual Studio .NET környezetekkel is.
A DeveloperPlus ehhez képest egy vizuális debuggerrel bővebb.
</p>
