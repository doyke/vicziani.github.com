---
layout: post
title: Template rendszerek
date: 2002-12-01T08:00:00.000+01:00
author: Viczián István
tags:
---

<p>
Mostanában kedvenceim a szervletek, és emlékszem, mikor
kezdtem velük ismerkedni, csak úgy ontottam a
<code>out.println("&lt;html&gt;blabla&lt;/html&gt;");</code>
sorokat. Azt hiszem más sem volt ezzel másképp. Aztán
megírtam a saját kis sablonmotoromat, ez is sokaknak ismerős
lehet. Utána ismertem csak meg haladóbb technikákat, melyek
különválasztották a megjelenési réteget az üzleti logikától,
elválasztották a kódot a HTML tag-ektől. Ilyenek pl. a 
<a href="http://teatrove.sourceforge.net/">Tea Framework</a>, a
<a href="http://www.webmacro.org/">WebMacro</a>, az 
<a href="http://jakarta.apache.org/ecs/">Elements Construction Set</a>, és az 
<a href="http://xmlc.objectweb.org/">XMLC</a>.
A Sun válasza erre a problémára a 
<a href="http://java.sun.com/products/jsp/">JSP</a> (JavaServer
Pages), mely lehetővé teszi a programozónak, hogy elválassza
a megjelenítési és üzleti réteget, de nem kényszeríti rá. Ha
a JSP-ben gyakran alkalmazunk Java kódot, és itt valósítunk
meg különböző funkciókat, akkor Model 1 technikáról
beszélünk, ha szervletek biztosítják ezeket a funkciókat a
JSP mögött, akkor Model 2 technikáról. Ezekről bővebben ír
az O'Reilly Servlet könyv is.</p>

<p>
A következő lépés volt a Swing-ből is ismert
Model-View-Controller szemlélet megvalósítása a szervletek
terén is, így kialakultak nagyon komplex frameworkök,
melyek teljes környezetet nyújtanak szervletek
fejlesztéséhez. Többjük több alprojektből is áll. Ilyen
például a <a href="http://jakarta.apache.org/turbine/index.html">Turbine</a>,
vagy a már említett <a href="http://jakarta.apache.org/struts/index.html">Struts</a>.</p>

<p>
Jelenlegi kedvencem a <a href="http://jakarta.apache.org/velocity/index.html">Velocity</a>,
mely egy nagyon jó sablon motor, ami szervletekben és
standalone alkalmazásokban is nagyon jól használható.
Állítólag WebMacro klón. Saját nyelve van, többet is
olvashatsz róla a cikkemben, melyet a főlapomról elérsz.</p>

<p>
Itt beszélek még a PULL és PUSH technikáról is, ami ebben a
fogalomkörben elterjedt. Az előbbi azt jelenti, hogy a
sablon szedi ki az információt az üzleti rétegből, az utóbbi
azt, hogy a megjelenő adatokat úgy kell hozzárendelni a
sablonhoz.</p>

<p>
Most olvastam egy jót: <i>"Of course, there is nothing new
under the Sun..."</i>, hehe, <a href="http://www.sun.com/index.xml">Sun</a>, érted?
</p>
