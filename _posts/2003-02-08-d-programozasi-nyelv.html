---
layout: post
title: D programozási nyelv
date: 2003-02-08T08:00:00.000+01:00
author: Viczián István
tags:
---

<p>
No, egy hosszabb szünet után ismét itt vagyok, ugyanis
sítáborban voltam Fai Della Paganella (Olaszország) nevű kis
faluban, ahol sem Javaval kapcsolatos impressziók nem
értek, sem gépet nem láttam.</p>
<p>
Azóta biztos sokminden történt, bár még nem vagyok képben,
pár dolgot leírok.</p>
<p>
A 3. Sun fejlesztői konferencia <a href="http://hu.sun.com/esemeny/fejlesztonap/presentations.html">előadásait</a>
kitették StarOffice 6.0 és PDF formátumokban, érdemes
lecsekkolni őket.</p>
<p>
Mint rendesen, most is érkezett egy korrekt kis OO
Programming Newsletter Bruce Eckeltől, jelenleg a 46-os
számú. Ír a <a href="http://www.digitalmars.com/d/">D programozási
nyelvről</a>, ami nekem új. Ez lényegében a C és C++
továbbfejlesztése, magasabb absztrakciós szintre hozása,
viszont a visszafelé kompatibilitást elhagyták, és a modern
nyelvekre jellemző dolgokat mind belepakoltak (beépített
String kezelés, szemétgyűjtés, többszálúság). Nem követi a
manapság divatos VM irányzatot, azaz semmi interpreter,
hanem fordító nyomja gépi kódra. Ügyes próbálkozás, nem
tudom mennyire lesz életképes, de érdemes megnézegetni.
</p>
