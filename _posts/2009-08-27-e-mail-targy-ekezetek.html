---
layout: post
title: E-mail tárgy ékezetek
date: '2009-08-27T13:26:00.000-07:00'
author: István Viczián
tags:
- email
modified_time: '2011-01-14T12:29:13.430-08:00'
blogger_id: tag:blogger.com,1999:blog-5585230159113108250.post-8905784692376036880
blogger_orig_url: http://ext.jtechlog.hu/2009/08/e-mail-targy-ekezetek.html
---

<p>Az RFC 2822-ben a karakterkódolás 7 bites, azaz csak ASCII karaktereket tartalmazhat, ezért az ékezetes karaktereknél valamit trükközni kell. Az <a href="http://tools.ietf.org/html/rfc2047">RFC 2047</a>-es írja le, az un. MIME encoded word formátumot. Ezt az összes fejlécnél használni lehet. Ez a következőképp néz ki:</p>
<pre>=?charset?encoding?encoded text?=</pre>
<p>A charset írja le az eredeti szöveg kódolását (IANA-nál regisztrált), az encoding pedig azt, hogy ezt hogyan képzi le 7 bitre. Ez utóbbi lehet Q, azaz Q-encoding, mely hasonló a quoted-printable kódoláshoz, és B, azaz base64 kódolás. Utána következik a kódolt szöveg.</p>
<p>De hogy függ ez össze a hosszal? Ugyanis a kódolás után a szöveg mérete megnő, base64 esetén pl. az eredeti szöveg 4/3-ra, és még hozzá kell tenni a charset-et és az encoding-ot, valamint az elválasztó karaktereket. A válasz, hogy megvalósításfüggő. A GMail esetén ha pl. olyan ékezetes karaktereket használok, mely belefér a ISO-8859-1-ba, akkor úgy kódol, ha nem, akkor UTF-8. És függetlenül, hogy hány karakterre kódolódik, mindig 250 karaktert enged átvinni.</p>
<p>Az árvíztűrő tükörfúrógép GMail tárgy-ban (Show original):</p>
<pre>=?UTF-8?B?w6FydsOtenTFsXLFkSB0w7xrw7ZyZsO6csOzZ8OpcA==?=</pre>