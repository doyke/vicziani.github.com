---
layout: post
title: Színes hírek
date: 2003-02-10T08:00:00.000+01:00
author: Viczián István
tags:
---

<p>
Pörögnek itt a dolgok rendesen a Java világban. Egyrészt
kiszivárgott a Sun egy belső <a href="http://www.internalmemos.com/memos/memodetails.php?memo_id=1321">
jelentése</a>, melyről a <a href="http://www.prog.hu/news.php?qnid=1182">Prog.Hu</a> is ír,
nevezetesen arról van szó, hogy több belső munkatárs is
kritizálja a Java nyelvet (főleg Solaris operációs rendszer
esetén), és nem találják elég produktívnak, valamint
megbízhatónak. Azóta megjelent egy
cikk a Root.Hu-n is ugyanerről. (Azóta a Root.Hu portál megszűnt létezni, ezért a további linkeket
is kénytelen vagyok eltávolítani.)</p>
<p>
Több ingyenesen is letölthető könyvet is találtam,
elsősorban a J2EE szerelmeseinek, ezeket érdemes letölteni:
</p>
<ul>
<li>
<a href="http://www.theserverside.com/books/wiley/masteringEJB/index.jsp">
Mastering EJB</a>
</li>
<li>
<a href="http://www.theserverside.com/books/wiley/EJBDesignPatterns/index.jsp">
EJB Design Patterns</a>
</li>
<li>
<a href="http://www.theserverside.com/books/manning/J2EEXML/index.jsp">
J2EE and XML Developement</a>
</li>
</ul>
<p>
Persze ezen kívül rengeteg cikket, készülő könyvet,
segédanyagot találunk a <a href="http://www.theserverside.com/articles/index.jsp">TheServerSide.com</a>
resources oldalain.</p>
<p>
Közben végre
megnyílt az <a href="http://www.openeai.org/">OpenEAI
Project Web Site</a>, letölthető dokumentációkkal (üzenet
protokoll, API bevezetés, implementációs stratégiák és
deployment minták) és ígéretekkel (bevezető, metodológia,
üzenet definíciók). Alkalmazás integrátoroknak kötelező
darab.</p>
<p>
Közben megtaláltam, hogy nem csak az Ant project ment át
top level projectnek az Apache-nál, hanem az Avalon
(keretrendszer és komponensek), James (e-mail/news/messaging
szerver) és az ObJectRelationalBridge (objektum/relációs
mapping tool). Ez utóbbi az <a href="http://db.apache.org">Apache DP project</a> alá költözött a
Torque-csal együtt, mely egy eredetileg a Turbine
keretrendszer részeként fejlesztett perzisztens réteg. Egyéb
kavar is volt az Apache háza táján, de én csak a Java-s
részekre koncentráltam. Elindult egy Web Services project
is, a webes szolgáltatások írásának, használatának
megkönnyítésére. Sőt, wikit is indítottak, melyről már
beszéltem. Az xml-lel még mindig a <a href="http://xml.apache.org">xml.apache.org</a> foglalkozik, az
Incubator a kezdeti stádiumban lévő projectek/ötletek
gyűjtőhelye (2002 októberétől), a Commons pedig az
újrafelhasználható kódok gyűjteménye lenne (kezdeti
stádiumban van még).</p>
<p>
Ha már volt szó a Borland OptimizeIt szoftveréről, érdemes
megemlíteni a <a href="http://www.borland.com/opt_servertrace/">Optimizeit
ServerTrace</a> alkalmazást is, mely egy J2EE teljesítmény
monitorozó eszköz, mellyel a tesztelés közben kiszűrhetők a
potenciális erőforrás-zabáló helyek, stb. Figyelemmel
kísérhetjük a legfőbb J2EE komponenseket, beleértve a JDBC,
JSP, JNDI, EJB és JMS komponenseket.
</p>
