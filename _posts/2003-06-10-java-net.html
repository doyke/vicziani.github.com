---
layout: post
title: java.net
date: 2003-06-10T08:00:00.000+01:00
author: Viczián István
tags:
---

<p>
Ma jelentették be a JavaOne konferencián, és ma indult be a
<a href="http://www.java.net/index.html">java.net</a>,
mely célja egy közösség kialakítása Java programozókból,
rajongókból, hogy együtt dolgozhassanak projecteken és megoszthassák és
megvitathassák az ötleteiket, tapasztalataikat. A
tipikus kommunikációs módokon kívül (levelezőlisták és fórumok)
a java.net blog, wiki, RSS szolgáltatásokat is nyújt, valamint
támogatja az elosztott fejlesztéseket (levelezőlista,
verziókövetés - CVS, hibakezelés, fájl megosztás, hírek, wiki, blog).
</p>
<p>
A fő cél a kódmegosztás. Már most is több project fut,
néhány közülük:  Java Desktop (grafikus felületekkel
foglalkozóknak), Java Web Services and XML (na vajon?), Java
Games, Project JXTA (P2P kommunikációs framework), Jini,
JavaJar (saját project indítása), Java Patterns,
és a NetBeans[tm].</p>
<p>
Több cég is csatlakozott már a kezdeményezéshez, mint a
Borland, Compuware, Cysive, DigiSlice, ObjectVenture, Quest,
Software AG, Systinet, és Zero G. Ezen kívül csatlakozhatnak
egyetemek, JUG-ok, vagy akár magánszemélyek is.</p>
<p>
Egyik kedvencem a Javapedia project, mely egy wiki alapú
enciklopédiája a Java technológiáknak, melynek egy bejegyzése
szólhat könyvtárakról, keretrendszerekről, alkalmazásokról,
segédeszközökről, képzésekről és mindenről, aminek bármi kis
köze is van a Java nyelvhez. Tervezett egy kis történelem,
Java nagyjainak bemutatása, a Java nyelv viszonya más programozási
nyelvekhez, esettanulmányok, stb... Jelenleg még nagyon kezdeti
stádiumba van, de bárki beszállhat a szerkesztésébe.
</p>
