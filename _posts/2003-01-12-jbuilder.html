---
layout: post
title: JBuilder
date: 2003-01-12T08:00:00.000+01:00
author: Viczián István
tags:
---

<p>
Gyűröm a JBuildert rendesen, egyelőre az 5-ös verziót, mert
a 8-as verzió a Personal Editionben sajnos csak a saját
JDK-ját használja, illetve nem akarta a csomagokat fa
hierarchiában ábrázolni, csak egybe nyomta az összes fájlt.
Az 5-ös, abban az esetben, ha odamásoltam egy fájlt az
<code>src</code> könyvtárban, simán látta, viszont a 8-asnál
külön hozzá kell adni a project-hez. Egy verzióváltás mindig
bonyodalmakkal jár.</p>
<p>
Viszont észre is vettem néhány furcsa dolgot, amiből
esetleg kiderül, hogy a Borlandos fiúk csak a C parsert
dolgozták meg. Nézzük is következő kis kódot:
</p>
<p>
<code>if (myInt != myObj) { }</code>
</p>
<p>
Ahol a <code>myInt</code> egy <code>int</code> típusú
változó, míg a <code>myObj</code> egy <code>Object</code>
típusú változó. Erre a következő hibaüzenet jön:
</p>
<p>
<code>"Blahblah.java": Error #: 300 : method !=(int,
java.lang.Object) not found in class Blahblah at line 46,
column 21</code>
</p>
<p>
Operátortúlterhelés Java-ban? Nem lenne rossz... :)</p>
<p>
Másik árulkodó jel az <code>inner</code> szó kulcsszóként
való kezelése, ami nem éppen helyénvaló a Java Language
Specification 2.0 szerint.
</p>
