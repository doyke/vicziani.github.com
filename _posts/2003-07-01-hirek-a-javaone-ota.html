---
layout: post
title: Hírek a JavaOne óta
date: 2003-07-01T08:00:00.000+01:00
author: Viczián István
tags:
---

<img src="http://www.omg.org/images/homepage/omg-home.gif" alt="Object Management Group" width="187" height="74" class="leftimgbrd"/>
<p>
Azon neves alkalomból, hogy
<a href="http://www.prog.hu/news.php?qnid=1617">megjelent</a>
és <a href="http://java.sun.com/j2se/1.4.2/download.html">letölthető</a> a Java 2 SDK 1.4.2-es
verziója, muszáj írnom egy kicsit a JavaONE konferencia óta történt
dolgokról, hiszen nem állt meg az élet azóta sem.
</p>
<p>
Az új verzió újdonságairól már írtam régebben, annyit érdemes
még megjegyezni, hogy letölthető egy olyan verzió is, mely
magában foglalja a NetBeans IDE 3.5 ingyenes integrált
fejlesztőkörnyezetet is. A Java appletek evvel a verzióval gyorsabban
indulnak, és ez Intel 64 Itanium processzoron is működik a JIT fordító.
Egyik leglatvanyosabb bugfix a sokkal gyorsabb JFileChooser. Ezen
kívül szerver oldali optimalizációhoz két új szemétgyűjtő
algoritmus is bekerült a JVM-be, melyek a következő kapcsolókkal
állíthatóak be: concurrent collector <code>-XX:+UseConcMarkSweepGC</code>,
parallel collector <code>-XX:+UseParallelGC</code>
</p>
<p>
A Sun és Microsoft között több mint egy éve húzódó per is újabb
<a href="http://www.prog.hu/news.php?qnid=1615">stációhoz</a> érkezett,
ezúttal a Microsoftnak kedvezve azzal, hogy mégsem kell
operációs rendszereibe beépítenie a Java futtató környezetet.</p>
<p>
Azért nem kell megijednünk, hogy elnyomják szegény Java nyelvet,
hiszen a JavaOne-on a HP és a Dell is bejelentette, hogy minden
Linux operációs rendszerrel felszerelt asztali számítógépüket
és laptopukat feltelepített Java platformmal szállítanak.</p>
<p>
Emellett az Intel és a Sun
<a href="http://www.terminal.hu/newsread.php?id=11203206032916">együttműködik</a>,
hogy az Intel XScale
processzorokra Java alapú, minőségi alkalmazásokat fejlesszenek.
Ennek keretében a CLDC Hotspot implementációját optimalizálja
ezen processzorokra, majd a gyártók rendelkezésére bocsájtja
azt.</p>
<p>
Egy kicsit offtopic, de remek
<a href="http://www.hwsw.hu/oldal.php3?cikkid=826&amp;oldal=1">cikk</a>
olvasható a HWSW.hu oldalain az Object Management Group-ról (OMG),
és június 12-én tartott
OMG napok budapesti rendezvényről. Elöljáróban annyit, hogy az
<a href="http://www.omg.org/">OMG</a>
egy non-profit nemzetközi szervezet, melynek tagjai cégek és magánszemélyek,
egy-egy előírás elfogadása szavazással történik. Feladata elosztott és
objektumorientált vállalati alkalmazásokkal foglalkozó előírások
készítése és fejlesztése. Az OMG legjelentősebb specifikációi
a következők: MOF (Meta Object Facility), UML (Unified Modeling Language),
CWM (Common Warehouse Model), XMI (XML Metadata Interchange) és a
CORBA (Common Object Request Broker Architecture).
</p>
