---
layout: post
title: Release Maven-nel és Hudson-nel
date: '2010-10-25T00:39:00.006+02:00'
author: István Viczián
tags:
modified_time: '2011-08-08T22:54:19.233+02:00'
thumbnail: http://1.bp.blogspot.com/_czKgycLvmNo/TMS2TFj2XmI/AAAAAAAAFiQ/Ku5l7DewWu8/s72-c/hudson-maven-release-1.png
blogger_id: tag:blogger.com,1999:blog-7370998606556338092.post-214682897237729794
blogger_orig_url: http://www.jtechlog.hu/2010/10/release-maven-nel-es-hudson-nel.html
---

<p>Technológiák: Maven 2.2.1, Maven Release Plugin 2.1 , Hudson 1.381, Hudson M2 Release Plugin 0.6.1</p>
<p>A <a href="https://en.wikipedia.org/wiki/Software_release_life_cycle">Wikipedia szerint </a> a release, vagy magyarul a <a href="https://hu.wikipedia.org/wiki/A_szoftverkiad%C3%A1s_%C3%A9letciklusa">szoftverkiadás</a> valamely szoftvertermék és a hozzá tartozó különböző kötelező anyagoknak (média, dokumentáció) a terjesztése. Ír magáról a szoftverkiadás életciklusáról, mely különböző szakaszokból áll (viszonylag szigorúan definiálja ezeket, azonban a valóságban nem annyira szokták ennyire tartani, így értelmezni, és így nevezni ezeket). Ezen a szakaszok az IBM hardverfejlesztési ciklusából öröklődtek. Első szakasz az alfa változat, mely megfelel a legfontosabb funkcionális követelmények. A következő szakasz a béta, mely mely során már minden funkciót tartalmaz, de lehetnek benne hibák, nem elég stabil éles üzemre. Lehetnek zárt és nyilvános béták is, attól függően, hogy a felhasználók mely csoportja vehet részt a tesztelésben. A web 2.0 világában gyakran belefuthatunk béta alkalmazásokba, mely gyakorlatilag a fejlesztőknek ad némi szabadságot, hogy ne kelljen bizonyos hibákkal, támogatással foglalkozni, hanem az érdekesebb funkciókra helyezhessék a hangsúlyt, és nekünk is jelzi, hogy lehetnek problémák, leállások. A béta után jön a kiadásra jelölt (release candidate), mely már a fejlesztők által késznek nyilvánított, ismert hibát nem tartalmaz, melyet javítani kéne. Ezután mehet aranyra (vagy másképp RTM - release to manufacturing/marketing), majd a terjesztés üzleti előkészítése után kiadásra kerül az általánosan elérhető (GA - General availability/acceptance). Persze itt nem áll meg a fejlesztés, sorban jöhetnek ki a hibajavítások, új verziók, egészen a szoftver kivezetéséig (end of life).</p>
<p>Esetünkben a release elkészítése nem más, mint azon ismétlődő tevékenységek elvégzése, mely lehetővé teszi a szoftver, és a hozzá tartozó különböző matériák terjesztését. A release során  előállnak elő az alfa, béta, stb. kiadások is. Ezek azután különböző felhasználói csoportnak kerülnek átadásra, pl. tesztelőknek, végfelhasználóknak.</p>
<p>Ha Maven-t használunk projekt kezelésre (több, mint build), akkor a release gyakorlatilag a megfelelő artifact-ok (bináris, valamint pl. a forráskódot, dokumentációt tartozó csomagok) legyártása, és elhelyezése a (első körben privát) repository-ba. Ez után persze ezeket különböző helyre terjeszthetjük, pl. teszt környezetre deploy-olhatjuk, hogy a tesztelők elkezdhessék a munkájukat, de egy GA esetén mehet ki a publikus repository-ba is.</p>
<p>A release tehát egy vagy több artifact, mely a szoftver éppen aktuális, rögzített állapotát tartalmazza. Hogy ezeken állapotokat egymástól meg tudjuk különböztetni, verziószámot adunk a kiadásnak. A Maven-nél a projekt koordináta része a group id és a artifact id mellett a verzió is. A verzió formátuma viszonylag szabad, a leggyakoribb a major/minor verziószám használata, pl. 1.1, 2.0, de adhatók hozzá egyéb minősítők is, pl. 3.0-beta-5, és ezzel máris visszautalok a szoftverkiadás életciklusára. A Maven ezen kívül nagyon elhatárolja azt a verziót, melyen a fejlesztők még gőzerővel dolgoznak, ezt snapshot-nak hívja (3.0-SNAPSHOT), illetve a release-t, mely verzióban értelemszerűen nem szerepel a SNAPSHOT szó. Egy snapshot tartalmazhat egy szoftvernek több állapotát is, hiszen a fejlesztők folyamatosan dolgoznak rajta. Ez annyiban igaz, hogy a repository-ba deploy-kor a SNAPSHOT szó kicserélésre kerül az adott időponttal, UTC formátumban, pl. 1.0-20080207-230803-1. Ha a Maven függőségeink között SNAPSHOT-ot talál, akkor a repository-ból mindig a legfrissebbet próbálja letölteni (a távoli repository-ból alapértelmezetten naponta egyszer próbálkozik, de ki lehet kényszeríteni a -U kapcsolóval). A release verzió viszont már egy konkrét állapotot mutat, nem lehet ugyanazon release verzióval két különböző artifact. Valamint egy relase verzió nem hivatkozhat snapshot verziókra.</p>
<p>A Maven repository-k közül is megkülönbözteti a release és snapshot repository-t. Amikor függőségeket kezelünk, akkor a repositories/repository tag alatt megadhatunk különböző repository-kat. A releases és a snapshots tag-ekben definiálhatjuk, hogy az adott repository-ban SNAPSHOT-ok vagy release-ek találhatóak, és hogyan kell őket kezelni (pl. mindig keresse a legfrissebb verziókat SNAPSHOT esetén, vagy mi legyen, ha eltér a checksum - hibaüzenetet adjon, vagy meg is álljon a build). A distributionManagement tag alatt azt adhatjuk meg, hogy a mi artifact-jaink hova kerüljenek, melyik repository-ba. A repository tag-en belül írhatjuk a release repository-t, és a snapshotRepository tag-en belül a SNAPSHOT repository-t.</p>
<p>Az agilis módszertanok azt hirdetik, hogy gyakran érdemes release-elni, egyrészt, hogy kevesebb funkció, kevesebb módosítás során kisebb a hibalehetőség, gyorsabbak az iterációk, az ügyfelek, felhasználók azt kapnak, amit szeretnének. Viszont egy release során sok műveletet kell elvégezni, amely ha manuális, könnyebb elvéteni. Ilyenek pl. a verziókezelő műveletek, verzió frissítések, artifact-ek legyártása, deploy, stb.</p>
<p>Ezen műveletek automatizálását segíti a <a href="http://maven.apache.org/maven-release/maven-release-plugin/index.html">Maven Release Plugin</a>, melyet akkor is érdemes részletesen megvizsgálni, ha nem Maven-nel fejlesztünk.</p>
<p>Két leggyakrabban használt cél (goal) a release:prepare, mely előkészíti a release-t, és a release:perform, mely végrehajtja azt. A következőket végzi el a release:prepare:</p>
<ul>
<li>check-poms: megvizsgálja, hogy az adott verzió SNAPSHOT-e. Ha nem SNAPSHOT, akkor már megtörtént a release, így nem futtatható mégegyszer. (Hibaüzenet: You don't have a SNAPSHOT project in the reactor projects list.)</li>
<li>scm-check-modifications: megvizsgálja, hogy minden állomány be van-e commit-olva. Mivel a release plugin aktívan használj a verziókezelőt, ezért a POM-ban az scm tag-nek be kell állítva lennie, különben hibaüzenetet kapunk.</li>
<li>check-dependency-snapshots: megvizsgálja, hogy nincs-e SNAPSHOT függőség. Ha van, akkor hibaüzenetet dob. A plugin-oknál is vizsgálja, hogy van-e SNAPSHOT.</li>
<li>create-backup-poms: elmenti az előző POM állományt (pom.xml.releaseBackup) néven. Ha bármi probléma van, ebből vissza lehet állni.</li>
<li>map-release-versions: ha a release interaktív, akkor megkérdezi a felhasználótól a release verzióját. Fel is ajánl egyet, az aktuális verziót SNAPSHOT nélkül, ha jó, elég egy Enter-t ütni.</li>
<li>input-variables: ha a release interaktív, akkor megkérdezi a felhasználótól a tag nevét. Fel is ajánl egyet, az modul neve + aktuális verzió SNAPSHOT nélkül, ha jó, elég egy Enter-t ütni (pl. fooapp-1.1).</li>
<li>map-development-versions: ha a release interaktív, akkor megkérdezi a felhasználótól a következő verzió nevét. Fel is ajánl egyet úgy, hogy növeli a minor verziószámot, és hozzáteszi a SNAPSHOT-ot (pl. 1.2-SNAPSHOT). Ha megfelelő, itt is üthetünk Enter-t.</li>
<li>rewrite-poms-for-release: a POM át lesz írva a release verzióra, és az scm tag-ben is a tag url-je fog szerepelni.</li>
<li>generate-release-poms: a release-eléshez használt POM legenerálásra.</li>
<li>run-preparation-goals: az új POM-mal lebuild-eli a projektet, clean verify célokkal. Közben a teszt esetek is lefutnak.</li>
<li>scm-commit-release: commit-olja a módosított POM-ot.</li>
<li>scm-tag: elvégzi a tag-gelést a verziókezelőben.</li>
<li>rewrite-poms-for-development: a következő verzióhoz, ami már újra SNAPSHOT lesz, elkészíti a POM-ot.</li>
<li>remove-release-poms: eltakarítja a release-hez használt POM-ot.</li>
<li>scm-commit-development: commit-olja az új POM-ot a verziókezelőbe.</li>
<li>end-release: véglegesíti a release-t.</li>
</ul>
<p>Amikor ez megvan, a könyvtárban létrejön egy release.properties, mely a tartalmazz a release főbb jellemzőit, valamint egy pom.xml.releaseBackup, mely az előző POM állomány. Valamint láthatjuk, hogy a verziókezelőben is megjelenik két commit: [maven-relase-plugin] prepare release fooapp-1.2, valamint [mavern-release-plugin] prepare for next development iteration.</p>
<p>Ha a klasszikus felépítést használjuk a verziókezelőben, Subversion-ben, hogy projekt név, és alatta a trunk, tags és branches könyvtár, akkor a tag automatikusan a tags könyvtárba kerül. Ha nem ezt a felépítést használjuk, akkor paraméterként megadhatjuk a tag helyét a tagBase POM tag-ben:</p>
<pre class="brush: xml">
&lt;project&gt;
...
&lt;build&gt;
...
&lt;plugins&gt;
 &lt;plugin&gt;
   &lt;groupId&gt;org.apache.maven.plugins&lt;/groupId&gt;
   &lt;artifactId&gt;maven-release-plugin&lt;/artifactId&gt;
   &lt;version&gt;2.1&lt;/version&gt;
   &lt;configuration&gt;
     &lt;tagBase&gt;https://svn.apache.org/repos/asf/maven/components/releases&lt;/tagBase&gt;
   &lt;/configuration&gt;
 &lt;/plugin&gt;
&lt;/plugins&gt;
...
&lt;/build&gt;
...
&lt;/project&gt;
</pre>
<p>Új projektnél, vagy nagyobb verzióváltásnál érdemes a -DdryRun=true paramétert használni, ilyenkor ugyanazokat kérdezi meg, ugyanazon teszt eseteket futtatja le, és legenerálja az új POM-ot is, de valójában nem végzi el a műveleteket, pl. a verziókezelőben. Ha mindent rendben találunk, kiadhatjuk a release:clean-t, ami letörli az ideiglenes állományokat, majd a <code>mvn release:prepare</code> parancsot, immár az előbbi paraméter nélkül.</p>
<p>Amennyiben nem kézzel akarjuk megadni a verziószámokat, használhatjuk a batch módot (<a href="http://maven.apache.org/maven-release/maven-release-plugin/examples/non-interactive-release.html">Non-interactive Release</a>), ehhez a <code>mvn --batch-mode release:prepare</code> parancsot kell kiadni. Ekkor automatikusan azokat a verzószámokat adja, melyeket amúgy felajánlana. Ekkor felülbírálhatjuk az alapértelmezett értékeket a parancssorban is:</p>
<pre>
mvn --batch-mode -Dtag=my-proj-1.2 release:prepare \
            -DreleaseVersion=1.2 \
            -DdevelopmentVersion=2.0-SNAPSHOT
</pre>
<p>Vagy magunk írjuk meg a release.properties állományt.</p>
<p>Használhatjuk a release:rollback célt is, ekkor az elmentett POM visszaállításra kerül, amit be is commit-ol. Vigyázzunk, a tag-eket nem törli le. Így ha pl. újra akarunk prepare-t futtatni, előtte kézzel el kell távolítanunk a tag-et, mert jelezni fog, hogy már van tag olyan néven.</p>
<p>Ha viszont minden megfelelően zajlott, akkor kiadhatjuk az <code>mvn release:perform</code> parancsot, mely a következő lépésekből áll:</p>
<ul>
<li>verify-completed-prepare-phase: megvizsgálja, hogy a prepare cél le lett-e futtatva.</li>
<li>checkout-project-from-scm: a target könyvtárba a teljes projektet checkout-olja, méghozzá az előbb tag-geltet.</li>
<li>run-perform-goals: fork-ol egy új Maven példányt, és elindítja a checkout-olt projekten a deploy célt.</li>
</ul>
<p>A deploy során nem csak a fő artifact-ot készíti el, és deploy-olja, hanem a forrást, valamint a JavaDoc-t is tartalmazó artifact-ot is, és mindhármat feltölti, immár a release repository-ba (ezért be kell állítani a distributionManagement/repository tag-et).</p>
<p>Ez után nekem mindig kellett manuálisan egy svn update parancsot kiadnom, mert nem volt up-to-date.</p>
<p>Ha útközben valami hiba történt, és le akarjuk törölni az ideiglenesen generált állományokat, a release:clean célt futtassuk. Vigyázzunk, ha ezt a release:prepare után adjuk ki, akkor már nem lehet a release:rollback parancsot használni, hiszen az a pom.xml.releaseBackup alapján dolgozik, melyet a clean letöröl.</p>
<p>Ezt a folyamatot a <a href="https://www.packtpub.com/application-development/apache-maven-2-effective-implementation">Apache Maven 2: Effective Implementation</a> könyv is részletesen tárgyalja, míg a Sonatype-os <a href=" http://www.sonatype.org/nexus/resources/resources-book-links-and-downloads/">könyvek</a> viszont nem.</p>
<p>Az érdekességek persze akkor fognak előjönni, ha nem egy egyszerű projektünk, hanem vagy szülő projektet adtunk meg, vagy multi module projektünk van.</p>
<p>Szülő projekt megadásakor arra kell figyelni, hogy először mindenképp a szülőt kell release-elnünk, majd a gyermekben átállni a release-elt verzióra, mert ha először a gyermeket release-eljük, annak a SNAPSHOT szülőre lesz hivatkozása, ami nem megengedett.</p>
<p>Multi modul esetén, amikor a POM tartalmazza a modulokat, azaz a build egyben elvégezhető, a release is egyben elvégezhető. Ekkor az összes almodulnál be fogja kérni a release verziószámot, és következő verziószámot. Tag-et csak egyet kért be és csinált. Erőssége, hogyha a modulok egymásra, és a szülőre SNAPSHOT verzióval hivatkoznak, azt az összes helyen, az összes modul POM-jában kicseréli a megfelelőre.</p>
<p>Itt használhatjuk a -DautoVersionSubmodules=true paramétereket, és ekkor egyszer kéri be ezeket az értékeket, és az összes almodul ugyanazt kapja. Valamint megadhatjuk ezeket parancssorban, vagy a fentebb említett properties állományban, például a következőképpen:</p>
<pre>
scm.tag=my-proj-1.2
project.rel.org.myCompany\:projectA=1.2
project.dev.org.myCompany\:projectA=1.3-SNAPSHOT
</pre>
<p>Ekkor a rel mutatja, hogy a release verziószám az 1.2-es lesz az org.myCompany group id-jú, és projectA artifact id-jú projektnek, és dev mutatja, hogy a következő SNAPSHOT verziószám a 1.3-SNAPSHOT.</p>
<p>Lehet a modulokat tartalmazó modult is relase-elni az almodulok nélkül a <code>mvn -N -Darguments=-N release:perform release:prepare</code> paranccsal. Valamint a gyerek modult is lehet release-elni a szülő nélkül, a hagyományos módon, ekkor viszont nekünk kell a gyerek modulokban a szülő modulnál a SNAPSHOT-ot manuálisan eltávolítani.</p>
<p>Multi modul esetén a modulokat tartalmazó POM-ot elhelyezhetjük hierarchikusan az almodulok fölé, azaz egy könyvtárban az almodulokat tartalmazó könyvtárakkal. Ezt hívják nested modellnek. Valamint megoldhatjuk úgy is, hogy a modulokat tartalmazó POM-nak is egy külön könyvtárat csinálunk, egy szinten az almodulokkal, és az almodulokra úgy hivatkozunk, hogy ../foosubmodule1, ezt nevezik flat modellnek. A release plugin régebbi verziói csak az első, a nested módot támogatták. Elvileg ezt javították, gyakorlatilag nekem is csak a nested mód működött elsőre. Ez azért érdekes, mert az Eclipse m2eclipse modulja meg viszont csak a flat modellt támogatta. Azt viszont próbálgatásaim alapján tényleg javították. Így én a nested módot javaslom.</p>
<p>Multi modul projekt esetén kérdés, hogy az verziókezelőben hogyan érdemes a hierarchiát szervezni. Egyrészt lehet úgy Subversion esetén, hogy felül van a trunk, tags és branches könyvtár, és abban az almodulok, másrészt lehet úgy is, hogy az almodulok alatt mindenhol ott a trunk, tags és branches könyvtár. Amennyiben az elsőt választjuk, egyszerűbb egy teljes projektet build-elni, hiszen az egészet egy művelettel ki lehet checkout-olni. Viszont almodulonként is release-elünk, és a tags alatt nem akarjuk keverve látni az összes almodul tag-jeit, akkor használni kell a tagBase POM tag-et. A második esetben a checkout macerásabb, viszont a release plugin alapból ezt támogatja. Ezt úgy szokták megtrükközni, hogy létrehoznak egy könyvtárat, és a Subversion <a href="http://svnbook.red-bean.com/en/1.5/svn.advanced.externals.html"><code>svn:externals</code></a> tulajdonságával hivatkoznak a Subversion repository másik könyvtáraira. Így a checkout egy művelettel elvégezhető. Ugyanez alkalmazható a branch-eknél is.</p>
<p>Egy gyakori jótanács, hogy sosem saját gépen release-eljünk, hanem a build szerveren, lehetőleg valamilyen continuous integration eszköz segítségével. Nézzük pl. hogy hogy is megy ez <a href="http://hudson-ci.org/">Hudson</a> segítségével. A Mavenhez van külön egy plugin, az <a href="http://wiki.hudson-ci.org/display/JENKINS/M2+Release+Plugin">M2 Release Plugin</a>.</p>
<p>A Hudson web konténerbe is telepíthető, de önmagában is futtatható. Töltsük le a WAR fájlt, és elindítható a <code>java -jar hudson.war</code> paranccsal, és elérhető lesz a localhost-on a 8080-as porton. A plugin-t telepíteni úgy lehet, hogy a Manage Hudson menüpontban a Manage Plugins funkciót kell kiválasztani, majd az elérhető plugin-ek között ki kell választani a következőt: M2 Release Plugin This plugin allows you to perform a release build using the maven-release-plugin from within Hudson. Majd az Install gombot megnyomni, és a sikeres visszajelzés után újra kell indítani a Hudson-t. Ha ez megvan, akkor a job-oknál a Configure Job menüben a Build Environment cím alatt meg fog jelenni egy Maven release build checkbox. Ha ezt bepipáljuk, akkor a konfigurálhatjuk azokat a release-sel kapcsolatos dolgokat, melyeket parancssorban is.</p>
<a href="http://1.bp.blogspot.com/_czKgycLvmNo/TMS2TFj2XmI/AAAAAAAAFiQ/Ku5l7DewWu8/s1600/hudson-maven-release-1.png"><img style="display: block; margin: 0px auto 10px; text-align: center; cursor: pointer; width: 320px; height: 86px;" src="http://1.bp.blogspot.com/_czKgycLvmNo/TMS2TFj2XmI/AAAAAAAAFiQ/Ku5l7DewWu8/s320/hudson-maven-release-1.png" alt="" id="BLOGGER_PHOTO_ID_5531746681344122466" border="0" /></a>
<p>Ha ezt bekapcsoljuk, akkor meg fog jelenni egy Perform Maven Release menüpont az adott job-nál, melyre klikkelve választhatunk, hogy batch módben fusson, automatikus verziószámozással, vagy mi adhassuk meg az összes almodulnak a verziószámát, vagy egy verziószámot adunk meg az összes modulnak.</p>
<a href="http://1.bp.blogspot.com/_czKgycLvmNo/TMS2dWPJJoI/AAAAAAAAFiY/lvGh54VFaXI/s1600/hudson-maven-release-2.png"><img style="display: block; margin: 0px auto 10px; text-align: center; cursor: pointer; width: 320px; height: 119px;" src="http://1.bp.blogspot.com/_czKgycLvmNo/TMS2dWPJJoI/AAAAAAAAFiY/lvGh54VFaXI/s320/hudson-maven-release-2.png" alt="" id="BLOGGER_PHOTO_ID_5531746857619367554" border="0" /></a>
<p>Viszont multi modul projekt esetén mi van, ha a modulok külön életet élnek (release child modules independently)? Azaz egy almodulban szeretnék csak verziószámot emelni. A Maven ezt nem annyira támogatja, inkább azt vallja, hogy egy több modulból álló projektet egyszerre kell build-elni és release-elni is. Sőt ezt meg lehet oldani úgy is, hogy alkalmazásszinten, lásd pl. OSGi, vagy ne menjünk messzire, Hudson. Maven esetén ugyanis ha egy multi modul projektnél kiadunk egy release-t, az összes almodul verziószámát emeli.</p>
<p>Egyik megoldás lehet, hogy a verziókezelőben minden modult a trunk alá tesztünk, de a tag helyét a tagBase konfigurációval átállítjuk. Nested módot, azaz hierarchiát használunk, de a szülőt sosem release-eljük a gyerekekkel (-N kapcsoló), csak magában.</p>
<p>A másik megoldás <a href="https://stackoverflow.com/questions/1581877/migrating-to-maven-from-an-unusual-svn-directory-structure">itt található</a>, mely során a verziókezelőben almodulonként trunk, tags és branches könyvtár van. Valamint a szülő egy külön projekt, az almodulokkal egy szinten, és ez nem tartalmaz hivatkozásokat az almodulokra (azaz lehet release-elni a gyerekek nélkül is). És lehet egy külön projekt, mely már tartalmaz hivatkozásokat az almodulra, de ez nem kerül release-elésre, és svn:externals-szal tartalmaz hivatkozásokat a megfelelő modulokra.</p>
<p>A modulokat mindkét esetben külön job-ként kell felvenni a continuous integration eszközbe, hogy külön release-elhetők legyenek.</p>
<p>Alapvetően a Maven-ben a convention over configuration tetszik, mely lehetővé teszi, hogy egyrészt kis energiabefektetéssel lehessen projekteket felépíteni, valamint ne kelljen gondolkozni a különböző konfigurációkon. Sajnos egy multi modul projektnél, ahol külön akarunk release-elni modulonként, nem érzem ezt az elvet. Nincs konvenció arra, hogy hogyan kéne felépíteni a projekt struktúrát (lásd nested kontra flat), hogyan kell ezt a verziókezelőben megjeleníteni, és hogyan lehet szépen release-elni. A net tele van ilyen típusú kérdésekkel, és mindenki leírja a saját megoldását, mely általában vérzik pár sebből. Nem tudom elfogadni azt az állítást, hogy minden projekt más, azért nincs egyértelmű megoldás, mert mindenki ugyanazokat a kérdéseket teszi fel.</p>
<p>Aki ebben a témában még tovább akar gondolkodni, olvassa el a <a href="https://github.com/elek/blog.anzix.net/blob/master/_posts/2010-07-27-maven-release-hudson.md">jTechnics</a> oldalon megjelent cikket.</p>
