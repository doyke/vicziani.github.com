---
layout: post
title: Konferenciák, események
date: '2010-08-15T21:19:00.006+02:00'
author: István Viczián
tags:
- Community
modified_time: '2010-08-15T21:42:48.618+02:00'
blogger_id: tag:blogger.com,1999:blog-7370998606556338092.post-6334662880090545976
blogger_orig_url: http://www.jtechlog.hu/2010/08/konferenciak-esemenyek.html
---

<p>Ezen post-ban egy pár eseményt, konferenciát szeretnék kiemelni, amelyek esetleg érdeklődésetekre tarthat számot.</p>
<p>Az <a href="http://e-nnovation.pl/">e-nnovation</a> konferencia 2010. szeptember 23-24 között lesz Lengyelországban (Poznań), amely az e-commerce szektor új fejlesztési irányait és új tendenciáit fogja bemutatni. Várják a webáruházak tulajdonosait, az e-kereskedelmi cégek vezetőit, valamint az e-commerce alkalmazás stratégiai és fejlesztési igazgatóit. A konferencia hasznos lenne mind az értékesítőknek mind a marketing szakértőknek, a Public Relations-ért és az ügyfelekkel való kapcsolatért felelős munkatársaknak, mind az IT üzletág alkalmazottainak, akik programokat készítenek a webáruházak számára. "Start with
e-nnovation" címen versenyt szerveznek mindazoknak, akik szeretnének saját üzletet indítani az IT üzletágban, különösen e-commerce-ben. A legjobb ötlet megvalósítására és későbbi fejleszéstére 10 000 eurós nyeremény jár.</p>
<p>A <a href="http://10.jdd.org.pl/">Java Developers' Day 2010</a> szintén Lengyelországban (Krakkó) kerül megrendezésre 2010. október 7-8 között, mely kifejezetten a Java platformról szól. Linda Rising, mindenki által ismert, főleg Agile-lal, programozási paradigmákkal, objektum orientált szoftverfejlesztéssel foglalkozó szakértő, fog előadást tartani. Ted Neward az előadásával ismét megtiszteli a konferenciát. Neward független tanácsadó, aki az Enterprise rendszerekre specializálódik, akár a legnagyobb vállalatok számára, akár kis cégeknek; az általánosan elismert "Effective Enterprise Java" c. könyv és más kiadványok szerzője is.</p>
<p>A <a href="http://www.devoxx.com/display/Devoxx2K10/Home">Devoxx 2010</a> konferencia 2010. november 15-19 között megrendezve Belgiumban, Antwerpenben. Igazából itt szinte nincs olyan Java-s témakör, ami nem lesz megemlítve, érdemes megnézni a programot az esemény honlapján.</p>
<p>Marhefka István <a href="http://infokukac.com/2010/08/webexpo-konferencia-praga-2010-szeptember-23-25/">szakmai blogján megemlíti</a> a <a href="http://webexpo.net/">WebExpo konferenciát</a>, mely Prágában lesz 2010. szeptember 23-25 között. Közép-Európa legnagyobb webbel foglalkozó konferenciája, fókuszban a webfejlesztés, design, az internetes businessek és az agilis szoftverfejlesztés.</p>
<p>És ne feledkezzünk meg kis hazánkban tartott <a href="http://jum.javaforum.hu">JUM</a> szakmai estekről sem. A legközelebbi alkalom 2010. szeptember 15-én lesz, helyszíne 1119 Budapest, Mérnök u. 39. A program még alakulóban, de amint végleges lesz, minden lehetséges csatornán próbáljuk hirdetni.</p>
<p>Ezen eseményeket a blog naptárjába is rögzítem, melyet jobb oldalt találhattok, és felvehetitek a saját Google Calendar-otokba.</p>