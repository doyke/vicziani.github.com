---
layout: post
title: Kedvenc Java eszközök
date: '2010-02-07T12:13:00.004+01:00'
author: István Viczián
tags:
- Utils
- infrastruktúra
modified_time: '2012-11-16T12:42:38.940+01:00'
blogger_id: tag:blogger.com,1999:blog-7370998606556338092.post-3404280541226145466
blogger_orig_url: http://www.jtechlog.hu/2010/02/kedvenc-java-eszkozok.html
---

<p>Az előző post-ban azon kedvenc Java library-ket mutattam be, melyeket gyakran használok webes alkalmazások fejlesztése közben. A mostaniban azon Java-s eszközöket szeretném bemutatni, melyek ugyan az alkalmazás futása közben nem kellenek, de nagyon hasznos segítséget nyújtanak a fejlesztés közben.</p><p>A megjegyzések között ti is több hasznos library-t írtatok, melyeket ezúttal is köszönök, és erre most is szeretnélek benneteket bátorítani, hogy írjátok ide kedvenc kipróbált és bizonyított eszközeiteket.</p><p>Most is megpróbálom ezeket hasznosság szerint sorrendbe szedni. Nem térek ki a tervezéshez használt eszközökre, valamint a különböző adatbázisokra, és hozzájuk kapcsolódó egyéb eszközökre.</p><p><a href="http://netbeans.org/">NetBeans</a>: Régebben azért választottam, mert mindent tartalmazott, ami a fejlesztéshez szükséges volt, nagyon jó wizard-okkal rendelkezett. Az <a href="http://www.eclipse.org/">Eclipse</a>-et sokat kellett konfigurálni, hogy minden működjön, de ha időt szántál rá, sokkal jobban személyre tudtad szabni. Ez az Eclipse package-ek óta már nem így van (pl. a legfrissebb Galileo), az is tartalmazza az egymással kompatibilis, a fejlesztéshez szükséges legtöbb plugint. Régebben <a href="http://www.oracle.com/technology/products/jdev/index.html">JDeveloper</a>-t használtam, azt is nagyon szerettem, a GUI szerkesztője még máig is a legjobb, és ingyenes.</p><p><a href="http://ant.apache.org/">Apache Ant</a>: A klasszikus build tool. Valahogy nem tudtak még a <a href="http://maven.apache.org/">Maven</a> hasznosságáról meggyőzni, de ez csak környezeti sajátosság lehet. Egyszerűen nem olyan bonyolultak a projektjeink, nem dolgozunk rajta annyian, nincs akkora szervezet, infrastruktúra, nem fejlesztünk open source eszközöket, stb. Az Ant azért már szerzett néhány bosszúságot, mert nem könnyű elsajátítani a deklaratív gondolkodását. Azonban pont most vezetjük be nem csak build folyamatra, hanem általánosabb folyamatirányításra, és meglepetésre a kiterjeszthetőségének hála remekül megállja a helyét. Erről szintén <a href="http://vicziani.github.com/artifacts/ant.pdf">cikket</a> írtam.</p><p><a href="http://tomcat.apache.org/">Apache Tomcat</a>: Sokak szerint nem a leggyorsabb, és nem is a legjobb web konténer (servlet és JSP támogatás), de a legelterjedtebb, így bármi problémám van vele, azonnal találok rá valami megoldást a weben. Nagyon bevált, egyelőre nincs szükségem olyan funkcionalitásra, melyet nem biztosítana. Ahogy az előző post-omban írtam, nem bízom az alkalmazásszerverekben.</p><p><a href="http://www.varaneckas.com/jad">JAD</a>: Egyszerű, jól használható, parancssori Java Decompiler. Fejlesztése megszűnt, oldala eltűnt és már csak egy mirror van fenn.</p><p><a href="http://jakarta.apache.org/jmeter/">Apache JMeter</a>: Terhelés tesztre kiváló, de ha csak gyorsan össze kell dobni egy integrációs teszt esetet, vagy akár csak monitorozni kell egy alkalmazást, a JMeter erre alkalmas, és könnyen bővíthető.</p><p><a href="http://www.soapui.org/">SOAPUi</a>: Web szolgáltatások tesztelésére remek eszköz. Nem csak web szolgáltatások felderítésére képes WSDL alapján, majd azok meghívására, hanem képes mock web szolgáltatásokat is biztosítani, ahol a konstans választ mi adhatjuk meg SOAP XML formátumban.</p><p><a href="https://hudson.dev.java.net/">Hudson</a>: Continuous integration eszköz. Viszonylag új szerzemény, amire szükségünk volt, még mind tudta, mint release-ek kiadása, vagy telepítés előkészítése a teszt és éles környezetekre. Mivel a build eszközünk az Ant, illesztése könnyű volt.</p><p><a href="http://www.atlassian.com/software/jira/">Atlassian JIRA</a> és <a href="http://www.atlassian.com/software/confluence/">Atlassian Confluence</a>: Az előbbi egy issue tracker, az utóbbi egy wiki. Bár kereskedelmi alkalmazások, annyira szervesen beépültek a fejlesztési folyamatainkba, hogy nem hagyhatom ki őket. Nyílt forráskódú termékek fejlesztésekor ingyenesen használható.</p><p><a href="http://subversion.tigris.org/">Subversion</a> és <a href="http://tortoisesvn.tigris.org/">TortoiseSVN</a>: Nem szorosan ide tartozik, azért került a végére. Verziókezelésre kizárólag ezt használom. A NetBeans is támogatja, de annak csak azt a képességét használom ki, hogy a forráskód szerkesztésekor a margón mutatja, hogy mi változott az Subversion-ben tárolt állományokhoz képest. A többi műveletet a TortoiseSVN-ből végzem. (Egy-két IDE-ben szerzett rossz tapasztalat után.) A <a href="http://git-scm.com/">GIT</a>-tel is szemezgetek, de a jelenlegi projektjeink mérete és a lineáris fejlesztési menete miatt még biztos nem váltanék.</p><p>Általam használt további, nem csak Java fejlesztéshez használt alkalmazásaimat is <a href="http://vicziani.github.com/alkalmazasok.htm">összegyűjtöttem itt</a>.</p>