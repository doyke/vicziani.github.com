---
layout: post
title: Otthoni radar egy dvb-t stickkel
date: '2013-12-16T14:42:00.000-08:00'
author: István Viczián
tags:
- aircraft
modified_time: '2013-12-16T14:42:05.736-08:00'
thumbnail: http://1.bp.blogspot.com/-ZfBwPlt1_38/Uq-A0TX4ErI/AAAAAAAALEE/E1GTM8KwGL0/s72-c/rtl2832u-r820t-mini-dvb-t-dab-fm-usb-digital.jpg
blogger_id: tag:blogger.com,1999:blog-5585230159113108250.post-7052988432196789260
blogger_orig_url: http://ext.jtechlog.hu/2013/12/otthoni-radar-egy-dvb-t-stickkel.html
---

<p>Ahogy <a href="http://jtechlogext.blogspot.hu/2013/10/hogy-mukodik-flightradar24-akar-en-is.html">előző postban</a> írtam, egy 12 dolláros usb-s dvb-t stickkel is tudjuk venni a repülőgépek Mode S transzponderei által küldött jeleket. (Közben megtaláltam Zerkowitz István folytatásos cikkét, a Mode S és ADS-B jelekről. Akit érdekel a téma olvassa el, az író tevékenyen részt vett a szabványok kialakításában - <a href="http://iho.hu/blogpost/jelek-a-magasbol-1-radarokrol-transzponderekrol-131105">1. rész</a>, <a href="http://iho.hu/blogpost/jelek-a-magasbol-2-transzponder-turbo-131106">2. rész</a>.) Ezeket utána dekódolni kell, amit szövegesen, és a hordozott információkat vizuálisan, egy radar képernyőn is megjeleníthetjük. Az már csak hab a tortán, hogy ezeket utána más felhasználóknak, vagy akár webes szolgáltatások felé is továbbíthatjuk.</p>

<p>Természetesen én is azonnal rendeltem egy ilyen eszközt az <a href="http://www.ebay.com/itm/New-FM-DAB-USB-DVB-T-RTL2832U-R820T-with-MCX-connector-antenna-hot-sell-90x28x15-/150931597346?pt=US_Video_Capture_TV_Tuner_Cards&hash=item2324396822">EBay-ről</a>. Két hét alatt meg is érkezett, melyen semmi gyártójelzés nem látható. A lényeg, hogy olyan eszközt rendeljük, melyben a RTL2832U és a R820T chip van.</p>

<div class="separator" style="clear: both; text-align: center;"><a href="http://1.bp.blogspot.com/-ZfBwPlt1_38/Uq-A0TX4ErI/AAAAAAAALEE/E1GTM8KwGL0/s1600/rtl2832u-r820t-mini-dvb-t-dab-fm-usb-digital.jpg" imageanchor="1" style="margin-left: 1em; margin-right: 1em;"><img border="0" src="http://1.bp.blogspot.com/-ZfBwPlt1_38/Uq-A0TX4ErI/AAAAAAAALEE/E1GTM8KwGL0/s320/rtl2832u-r820t-mini-dvb-t-dab-fm-usb-digital.jpg" /></a></div>

<p>Első körben venni szerettem volna a repülőgépek jeleit, majd ezek alapján egy virtuális radaron megjeleníteni őket. Ehhez a következő lépéseket kell elvégezni:</p>

<ul>
 <li>USB driver telepítése</li>
 <li>Dekóder telepítése</li>
 <li>Virtuális radar telepítése</li>
</ul>

<p>A hardver elemről, különböző antennákról és a választható szoftverekről <a href="http://www.rtl-sdr.com/adsb-aircraft-radar-with-rtl-sdr/">itt</a> egy jó cikk.</p>

<p>Először dugjuk be a sticket egy megfelelő USB portba (egyszerűbb egy hosszabbítóval). (Azt észrevettem, hogy az eszköz meglehetősen forró üzem közben, sokan ezt úgy oldják meg, hogy leveszik a műanyag házat.) Fontos, hogy nem szabad feltenni az eszközhöz adott drivert, a Windows által feldobott ablakokon nyomjunk végig Cancel gombot. E helyett egy <a href="http://en.wikipedia.org/wiki/WinUSB">WinUSB</a> drivert kell feltelepíteni. Ez gyakorlatilag egy API-t biztosít az USB eszközhöz, nem kell drivert írni az eszközhöz való kommunikációhoz. Hátránya, hogy egyszerre csak egy program kapcsolódhat az eszközhöz. Ezt legegyszerűbben a <a href="http://zadig.akeo.ie/">Zadig</a> szoftverrel tudjuk megtenni.</p>

<p>Az Options menüből először válasszuk ki a List All Devices menüpontot, majd középen válasszuk ki az "Bulk-In, Interface (Interface 0)" eszközt. Majd válasszuk ki a "WinUSB (v6.1.7600.16385)" drivert és nyomjuk meg az "Install Driver" gombot. Jegyezzük meg, hogy melyik USB portot használtuk, mert legközelebb is erre kell dugni a sticket, vagy a másikra is feltelepíteni a drivert. Sokan panaszkodtak, hogy az USB 3.0 porton problémák voltak, így az USB 2.0 portokat használjuk.</p>

<div class="separator" style="clear: both; text-align: center;"><a href="http://4.bp.blogspot.com/-r3uI2A0NXGY/Uq-A7U_FWdI/AAAAAAAALEM/oLAWTski4pM/s1600/dvbt-stick-60_500.jpg" imageanchor="1" style="margin-left: 1em; margin-right: 1em;"><img border="0" src="http://4.bp.blogspot.com/-r3uI2A0NXGY/Uq-A7U_FWdI/AAAAAAAALEM/oLAWTski4pM/s320/dvbt-stick-60_500.jpg" /></a></div>

<p>Majd következhet a dekóder feltelepítése. A következők közül választhatunk:</p>

<ul>
 <li><a href="http://sdrsharp.com/index.php/a-simple-and-cheap-ads-b-receiver-using-rtl-sdr">ADSB#</a> az SDR# (SDR sharp), az egyik legelterjedtebb software defined radio alkotóitól.</li>
 <li><a href="http://rtl1090.com/">RTL1090</a> több beállítási lehetőséggel, mint az ADSB#, de rosszabb dekódolással. A betaban lévő version 2 már jobb dekódolást ígér.</li>
 <li><a href="https://github.com/antirez/dump1090">dump1090</a> Linux dekóder, mely a Raspberry Pi-hez is használható.</li>
 <li><a href="http://www.blackcatsystems.com/software/cocoa1090.html">Cocoa1090</a>, dekóder Mac OS X-re.</li>
 <li><a href="https://www.cgran.org/wiki/gr-air-modes">gr-air-modes</a>, mely egy <a href="http://www.gnuradio.org/">GNU Radio</a> plugin. Ez utóbbi egy másik software defined radio eszköz.</li>
</ul>

<p>Én az RTL1090 programot választottam, mely egy nem hangolható 1090 MHz-es vevő és Mode S dekóder. Először töltsük le, majd csomagoljuk ki. Azonban ennyi nem elegendő, ugyanis ez az <a href="http://sdr.osmocom.org/trac/wiki/rtl-sdr">rtl-sdr</a> library-t használja a stickkel való kommunikációra, amitől kapott adatokat aztán dekódolja. (Az RTL-SDR egy nyílt forrású software defined radio, mely a RTL2832 chippekre készült.) Az előre lebuildelt csomag Windowsra is <a href="http://sdr.osmocom.org/trac/attachment/wiki/rtl-sdr/RelWithDebInfo.zip">letölthető</a>. Ezt csomagoljuk ki, majd a rtl-sdr-release/x32/ könyvtárban található rtlsdr.dll, msvcr100.dll és libusb-1.0.dll fájlokat másoljuk az RTL1090 könyvtárába.</p>

<p>A programot elindítva, majd a Start gombra nyomva a következő üzeneteket kaptam:</p>

<pre>
========================================
rtl1090 V 0.9.0.100 (c) jetvision.de 2013
========================================
Commandline: /run

Started...
1 RTLSDR device(s) found.
Device:"ezcap USB 2.0 DVB-T/DAB/FM dongle"
TCP server port opened: 31001
UDP receiver port opened: 31002
UDP target is: 127.0.0.1:31012
Device opened: "150810088"
** Manufacturer: Realtek
** Product:      RTL2838UHIDIR
** Serial:       00000001
Tuner type: "Rafael R820T"
RTL Xtal Freq:   "28800000 Hz"
TUNER Xtal Freq: "28800000 Hz"
Gains: 0,9,14,27,37,77,87,125,144,157,166,197,207,229,254,280,297,328,338,364,372,386,402,421,434,439,445,480,496
Gain: 25,4 dB
Sample rate: 2000000 S/s
RTL AGC set ON
Tuner gain set to AUTO
Freq correction: 0 ppm
Freq set: "1090000000 Hz"
Buffer cleared
Started ...
</pre>

<p>Ekkor valami hasonlót kell látnunk:</p>

<div class="separator" style="clear: both; text-align: center;"><a href="http://1.bp.blogspot.com/-rT2p5ZOIcSc/Uq-BAhOeahI/AAAAAAAALEU/ydoyAvFN4BA/s1600/rtl1090.png" imageanchor="1" style="margin-left: 1em; margin-right: 1em;"><img border="0" src="http://1.bp.blogspot.com/-rT2p5ZOIcSc/Uq-BAhOeahI/AAAAAAAALEU/ydoyAvFN4BA/s320/rtl1090.png" /></a></div>

<p>A program <a href="http://rtl1090.com/homepage/index.php?way=1&site=READOUT&DERNAME=Manual&dm=rtl1090&USER=rtl1090&goto=1&XURL=rtl1090&WB=1&EXTRAX=X&PIDX=102385">kézikönyve</a> igen jó, a képernyőn a következőket érdemes figyelni. Felül a frekvencia található (1090 MHz), majd a vezérlő komponensek. Kezdésnek az RTL AGC és TUNER AGC legyen bekapcsolva. Amennyiben a List gomb nincs benyomva, a repülőktől érkező jeleket listázza, amennyiben viszont nincs benyomva, a "látható" repülőgépek listáját jeleníti meg középen (un. Flight table). Alul a státuszsor található.</p>

<p>A táblázatban a következő oszlopok lehetnek érdekesek:</p>

<ul>
  <li>ICAO: ICAO kód</li>
  <li>C/S (callsign): hívójel</li>
  <li>ALT (altitude): magasság, *100 láb, valamint a gép fedélzeti műszerén (<a href="http://en.wikipedia.org/wiki/Mode_control_panel">MCP panel</a>) beállított magasság. Látható, hogy mint a legtöbb repülőgépes érték, megadása angolszász mértékegységben történik.</li> 
  <li>V/S (vertical speed): függőleges sebesség perc/láb</li>
  <li>GS (ground speed): a gép földhöz viszonyított sebessége (csomó)</li>
  <li>TT (true track): a repülőgép mozgásának iránya, mágneses északhoz képest a mozgás iránya (fokban). Ez nem mindig a repülőgép hosszanti tengelyének iránya a szelek miatt.</li>
  <li>SSR (secondary surveillance radar): SSR kód.</li>
</ul>

<p>A színeknek is van jelentésük. Leggyakoribb a zöld, ami ezt jelenti, hogy tartja a magasságát, a barna emelkedik, a világoskék ereszkedik, a szürke eltűnt a látómezőből.</p>

<p>A Max/Min gombra bármikor rá lehet kattintani, nekem a következőket írja ki:</p>

<pre>
Searching frequencies...please wait...
Lowest tuner freq set: "4255977,296 kHz
Highest HF freq set: "1769000" kHz"
Max/min/gap search completed...
Freq set: "1090000000 Hz"
</pre>

<p>Érdekesség, ha több stickünk van, akkor több példány is futhat, és egy ezek közül aggregátorként viselkedhet, mely összegyűjti a többitől az adatokat.</p>

<p>Ehhez a programhoz több virtuális radart is lehet kapcsolni, melyek a következők:</p>

<ul>
  <li><a href="http://www.virtualradarserver.co.uk/">Virtual Radar Server</a>, mely egy .NET alkalmazás, mely egy webszervert futtat, amihez böngészővel lehet kapcsolódni, és a repülőket Google Map-en jeleníti meg</li>
  <li><a href="http://www.coaa.co.uk/planeplotter.htm">PlanePlotter</a>: 21 napig ingyenes, majd 12 EUR. Tudásban magasan a többi fölött áll.</li>  
  <li><a href="http://www.sprut.de/electronic/pic/projekte/adsb/adsb_en.html">adsbScope</a></li>
  <li><a href="http://rtl1090.jetvision.de/homepage/index.php?way=1&site=READOUT&DERNAME=Globe-S%20RTL1090&dm=rtl1090&USER=rtl1090&goto=1&XURL=web99.de&WB=1&EXTRAX=X&PIDX=104245">Globe-S for RTL1090</a>, a Globe-S RTL1090-hez ingyen letölthető változat, egy egyszerű radar</li>
  <li><a href="http://www.kinetic-avionics.com/basestationdownloads1.php#1">Basestation</a>, Kinetic Avionics hardverekhez adott szoftver</li>
</ul>

<p>Ezen kívül a RTL1090 persze a Flightradar24 szoftverét is képes adatokkal ellátni.</p>

<p>Én a Globe-S for RTL1090 programot választottam, mert ezt adják az RTL1090-hez, valamint hasonlít ahhoz, amit radar képernyőnek képzelek el. Nem utolsó sorban jó <a href="http://jetvision.de/sbs/globesafe/globesafe.demo.manual.pdf">kézikönyve</a> is van. Vigyázat, a kézikönyv nem a RTL1090 verziót írja le, de minimális a különbség, néhány fejlettebb funkció hiányzik csak.</p>

<div class="separator" style="clear: both; text-align: center;"><a href="http://2.bp.blogspot.com/-R5Ew1DaClDY/Uq-BN_DLyQI/AAAAAAAALEc/tyWT5DNLSGM/s1600/globes.png" imageanchor="1" style="margin-left: 1em; margin-right: 1em;"><img border="0" src="http://2.bp.blogspot.com/-R5Ew1DaClDY/Uq-BN_DLyQI/AAAAAAAALEc/tyWT5DNLSGM/s320/globes.png" /></a></div>

<p>Először az RTL1090 programban nézzük meg, hogy mi szerepel a Table 2 beviteli mezőben. Ide érdemes egyedi jelszót megadni publikusan látható szerver esetén. Az RTL1090 alapesetben a 31008 porton egy http szervert indít, és az adatokat dekódolva itt szolgáltatja szöveges formátumban, a mezőket egymástól kettősponttal elválasztva. Ha a Table 2 mellett pl. ABCD1234 szerepel, akkor ezt kipróbálhatjuk a http://localhost:31008/ABCD1234 címen. A táblázatot akár saját szoftverben is feldolgozhatjuk, ugyanis a <a href="http://rtl1090.jetvision.de/homepage/index.php?way=1&site=READOUT&DERNAME=Srv%20Table%202%20%280-45%29&dm=rtl1090&USER=rtl1090&goto=1&XURL=rtl1090&WB=1&EXTRAX=X&PIDX=104415">mezők leírása</a> letölthető.</p>

<p>A Globe-S for RTL1090 ezen az interfészen keresztül fogja lekérni az adatokat. Kicsomagolás és elindítás után a "Configure data interface" ablakon (Ctrl + C billentyűkombinációval, vagy a fogaskerekekkel hozható elő) kell megadni az ip-címet (127.0.0.1, azaz a saját gép), valamint a portot, ami alapesetben 31008. Valamint adjuk meg az RTL1090 program Table 2 mezőjébe beírt szöveget. Ha minden jól megy, alul a Data traffic zölden villogni kezd, és az RTL1090 programban is az utolsó led (Request to HTTP server at port 310x8), és a radarképernyőn megjelennek a repülőgépek.</p>

<p>És végül néhány szó a Globe-S for RTL1090 használatáról, hiszen nem triviális. Első indításnál két ablak jelenik meg, mely külön konfigurálható. Egérrel mozgatható, görgővel nagyítható/kicsinyíthető. Mindkettő alján egy Control Bar található, melyet a szóköz billentyűvel lehet megjeleníteni vagy eltüntetni. A Control Bar első két gombjával lehet az ablakokat megjeleníteni vagy eltüntetni. A képernyő jobb felső sarkában található a képernyő azonosítója, a képernyő közepének koordinátája, a frissítés gyakorisága, a magasság, és hogy kapcsolódott az RTL1090 programhoz. Az F1 billentyű hatására egy rövid súgó jelenik meg a billentyűkombinációkról. A radar ikonra kattintva (Configure map) megadhatjuk a koordinátáinkat. Ezt pl. Androidon a GPS Test vagy GPS Státusz programok futtatásával tudjuk kinyerni. Ha nincs GPS-szel rendelkező mobilunk, akkor elegendő a Google Térképen a megfelelő helyre kattintani, és kiírja a keresőmező alatt. A METAR panelen megadva a repülőtér ICAO kódját (LHBP a Budapest Liszt Ferenc Nemzetközi Repülőtér kódja), és Auto-ra kapcsolva megjelennek a meterológiai információk a képernyő alján.</p>

<p>A képernyő bal felső sarkában a repülőgép körül lévő kör méretét szabályozhatjuk. Mellette magasság szerint tudunk szűrni, alapesetben minden gép látható (GND ground - UNL unlimited), váltani az egér görgőjével lehet. Mellette az idő UTC-ben, valamint a helyi idő. A MAX gombbal maximalizálni lehet az ablakot, az NRM gombbal vissza kicsinyíteni.</p>

<p>A Label editor a Ctrl - L billentyűkombinációra, vagy az A ikonra kattintva jelenik meg. Itt szerkeszthetjük, hogy mi jelenjen meg egy repülőgépről, ha nincs kiválasztva, ha ki van választva, vagy ha a földön van. Amennyiben kiválasztunk egy repülőt, bővebb adatok jelennek meg, a címkét a jobb klikkel tudjuk odébb rakni. Bal fent is megjelennek a repülőgép adatai, és a jobb alsó sarokban megjelenik a pozíciónktól való iránya, valamint a távolsága. Ha még egy repülőgép fölé visszük az egeret, megnézhetjük, hogy jelenlegi irányuk alapján hol kereszteznék egymás útját. A jegyzetfüzet lap ikon megnyomásával a repülőgépek listája jelenik meg.</p>