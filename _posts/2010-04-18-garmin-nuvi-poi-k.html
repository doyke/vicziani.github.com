---
layout: post
title: Garmin Nüvi POI-k
date: '2010-04-18T12:58:00.000-07:00'
author: István Viczián
tags:
- geocaching
modified_time: '2011-01-14T12:30:06.537-08:00'
blogger_id: tag:blogger.com,1999:blog-5585230159113108250.post-7733872379557033813
blogger_orig_url: http://ext.jtechlog.hu/2010/04/garmin-nuvi-poi-k.html
---

<p>Kb. negyedévente feltöltöm a Garmin Nüvi 250 eszközömre a <a href="http://geocaching.hu/">Geocaching.Hu</a> összes pontját, teljes leírással, valamint a <a href="http://www.speedcams.hu/">Speedcams</a> összes pontját. Ennyi idő alatt pont el is felejtem, hogyan kell, így leírom, hogy többet ne kelljen kikisérleteznem.</p>
<p>A Geocaching oldalról le kell tölteni a ládákat, de ahhoz, hogy a ládaleírások is benne legyenek, át kell írni a Leírás sablon mezőt a következőképpen:</p>
<pre>&lt;field name="nev"  length="24"/&gt; (&lt;field name="tipus"/&gt;)
Elhelyezés dátuma: &lt;field name="elrejtes" format="Y.m.d H:i"/&gt;
&lt;field name="leiras"/&gt;
</pre>
<p>Ekkor válasszuk a .gpx formátumot. A letöltött XML állomány nem biztos, hogy well-formed XML, ezt ellenőrizzük valamilyen eszközzel (pl. <a href="http://xmlstar.sourceforge.net/">XMLStarlet</a>), és javítsuk.</p>
<p>Ha megvan, nevezzük el valamilyen néven, ez fog megjelenni a Nüvi-n. Legyen ez pl. cachesYYYYMMDD.gpx.</p>
<p>Ezután kell elindítani a Garmin POI Loader programját, melynél a Mentési opcióknál az Egyéni mappát kell kiválasztani. Adjuk meg a forrás könyvtárat és a cél könyvtárat. A generált poi.gpi állományt nevezzük át nekünk tetszőnek, és töltsük fel a Nüvi Garmin\Poi könyvtárába.</p>
<p>Ekkor a Nüvi-n a Hova/Extrák menüpontban kiválaszthatjuk az összes Geocaching pontot, és a &#8220;Több info&#8221; gombra kattintva olvashatjuk a teljes ládaleírást. </p>
<p>A Speedcams oldalról letöltött txt állományt nevezzük át csv állománnyá, majd a POI Loader-rel csináljuk meg ugyanazt, mint előbb a gpx állománnyal.</p>
<p>Amire vigyáznunk kell:</p>
<ul><li>Ha a POI Loader nem eszi meg a gpx állományt, valószínűleg nem well-formed XML</li>
<li>A gpx és csv állomány neve fog a Nüvi-n megjelenni, a gpi állomány nevétől függetlenül.</li>
</ul>