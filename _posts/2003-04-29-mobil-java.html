---
layout: post
title: Mobil Java
date: 2003-04-29T08:00:00.000+01:00
author: Viczián István
tags:
---

<p>
Egyre több MIDP 1.0-t támogató
<a href="http://java.sun.com/webapps/device/device">eszköz</a> jön ki, és már a
MIDP 2.0 szabvány is megjelent, így érdemes egy kicsit
a <a href="http://java.sun.com/j2me/">J2ME technológiákról</a>,
a <a href="http://developers.sun.com/techtopics/mobility/">vezeték nélküli</a>
eszközökre való fejlesztésről is szólni.</p>
<p>
A J2ME bevezetése sem szakít a hagyományokkal, célja egy olyan
felület biztosítása a programozók számára, mely minden eszközön ugyanolyan,
legyen az mobiltelefon, PDA vagy más egyéb. Tehát fő cél a platformfüggetlenség,
az alkalmazások hordozhatósága. Mivel a telefonok korlátolt erőforrásokkal rendelkeznek (még),
nem lehetséges a JVM átültetése ezekre, hanem létrehoztak egy
új VM-et KVM (Kilo Virtual Machine) néven, melynek neve arra utal, hogy
kilobyte-okban is elfér. Erre épül a CLDC (Connected Limited Device Configuration) mely az
alapvető Java komponenseket specifikálja (típusok, osztályok, I/O, hálózatkezelés),
és erre pedig a MIDP (Mobile Information Device Profile), mely a
magasszintű API-kat, felhasználói interfész, életciklus és esemény kezelést
tartalmazza.</p>
<p>
Fejlesztéshez szükségünk van egy J2SE SDK-ra, illetve a <a href="http://java.sun.com/products/j2mewtoolkit/index.html">J2ME
Wireless Toolkit</a>-re, mely egy grafikus fejlesztő környezet.
Persze ez utóbbi nélkül is elkezdhető a fejlesztés, hiszen a
Java fordítónak ha a J2ME osztálykönyvtárat adjuk meg (-bootclasspath),
akkor parancssorból is fordíthatóak a MIDlet-ek, melyek maguk az
alkalmazások. Illetve a legtöbb fejlesztőkörnyezetnek is van illesztése
mobil környezethez.</p>
<p>
Aki többre kíváncsi, az nézze meg Bilicki Vilmos
Fejlett Programozási Technológiák 2 (Szegedi Tudományegyetem)
tantárgyhoz készült <a href="http://www.cab.u-szeged.hu/~bilickiv/fpt_2003_1/index.html">prezentációit</a>,
melyek kimerítően tárgyalják a J2ME technológiákat.</p>
<p>
Csak hogy lássuk, mit lehet mobil eszközökön véghezvinni,
érdemes megnézni a <a href="">Mascot Capsulate Engine Micro3D Edition</a>
keretrendszert, mely 3D játékok (!!!) fejlesztéséhez nyújt segítséget.
Az oldalon egy Java applet is megtalálható a példák között, mely prezentálja az engine
képességeit. Ez az alapja az első Európában is terjesztett mobilos 3D játékoknak is,
melyekhez a Vodafone live! szolgáltatás kereteiben lehet hozzájutni.
Érződik, hogy nagy hangsúlyt fektetnek a játékokra, hiszen a MIDP 2.0-ba
bekerült egy új API, Game API néven, mely layereket, sprite-okat tud kezelni,
így egy akciójátékot hamar össze lehet dobni.</p>
<p>
</p>
<div class="centerimgbrd">
<img src="http://www.blueboard.com/j2me/images2/j2me_family.gif" alt="J2ME Family" width="650" height="202"/>
</div>
