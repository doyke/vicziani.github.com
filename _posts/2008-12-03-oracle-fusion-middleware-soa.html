---
layout: post
title: Oracle Fusion Middleware - SOA
date: '2008-12-03T22:11:00.003+01:00'
author: István Viczián
tags:
- SOA
- Oracle
modified_time: '2008-12-04T00:01:46.334+01:00'
blogger_id: tag:blogger.com,1999:blog-7370998606556338092.post-225935663707090254
blogger_orig_url: http://www.jtechlog.hu/2008/12/oracle-fusion-middleware-soa.html
---

Egy előző posztban áttekintettem a BEA felvásárlással kapcsolatos Oracle Fusion Middleware infrastrukturális elemeket, most következzen az Oracle termékskáláján közvetlenül e felett lévő szint, a SOA Suite, BPM és SOA Governance Suite. A SOA eszközök felelősek a szolgáltatásorientált architektúra megvalósításáért. A BPM az üzleti folyamatok tervezéséért, fejlesztéséért, szimulációjáért és monitorozásáért. A SOA Governance felelős azért, hogy irányítás alatt tartsuk, felügyeljük a SOA architektúrában definiált szolgáltatásokat (pl. szabványok használatával, változás követésével).
Minden terméknél leírom hogy az Oracle vagy a BEA terméke-e, valamint az Oracle stratégiáját.
<h2>SOA</h2>Az ide tartozó termékeit az Oracle csomagban, Oracle SOA Suite néven is forgalmazza.
<ul><li>Oracle Data Integrator: heterogén adatmigráció, batch ETL (Extract, Transform, and Load - eszköz adatok kinyerésére külső adatforrásokból, ezek transzformálása az üzleti igényeknek megfelelően, majd ezek betöltése, pl. adattárházba): stratégiai termék. Heterogén, szemben az Oracle Warehouse Builderrel, mely csak Oracle adatbázisok között teszi ez meg.</li><li>Oracle Service Bus (AquaLogic ServiceBus &amp; Oracle ESB)‏: itt egyik terméket sem tudják a másik fölé helyezni, integrálják a két terméket, stratégiai termék.</li><li>Oracle BPEL Process Manager: BPEL motor, folyamatok irányítására, stratégiai termék.</li><li>Oracle Complex Event Processor (Oracle CEP): Oracle Event-Driven Architecture-ba illeszkedő, eseményeket feldolgozó alkalmazások fejlesztésére szolgáló környezet. Stratégiai termék.</li><li>Oracle Business Activity Monitoring (BAM): üzleti tevékenységek, KPI (key performance indicator - mérőszámok arra, hogy mennyire teljesülnek az üzleti célok) monitorozására szolgáló eszköz. Stratégiai termék.</li><li>BEA WebLogic Integration: konvergáló termék. A BEA ezen a fronton elvesztette a csatát, valószínűleg azért, mert nem a szabvány BPEL-re épít ezen folyamatirányító alkalmazásuk.</li><li>BEA Cyclone &amp;� RFID Server: nem támogatott BEA termék, karbantartott termékek kategóriába került.
</li></ul><h2>SOA BPM</h2>Cél rendszer-központú, ember-központú, dokumentum-központú, és döntés-központú üzleti folyamatok elemzésére, tervezésére (modellezésére), implementálására, futtatására, szimulálására, követésére (monitorozására) szolgáló környezet felállítása, ami képes követni a gyorsan változó igényeket (szemben az IT álmával, az állandósággal). Ebből a csoportból minden termék stratégiai termék. Egyben, Oracle BPM Suite csomagban is kapható.
<ul><li>Oracle BPA Designer: tervező eszköz modellezéshez és folyamat tervezéshez.</li><li>Oracle BPM Studio (BEA AquaLogic BPM Designer)‏ - Oracle eszközhöz képest agilisebb tervező eszköz.</li><li>Oracle BPM Server (BEA AquaLogic BPM): folyamat irányításra, XPDL nyelven adható meg.</li><li>Oracle Document Capture &amp; Imaging: papír alapú dokumentum és képek feldolgozására való folyamatirányító.</li><li>Oracle Business Rules - sűrűn változó üzleti szabályok deklaratív megadására, lehetőleg fejlesztés nélkül. Tárolhatók benne döntési táblák, amik ugyan relációs adatbázisban is tárolhatóak lennének, de ott dimenziók növekedésével ez egyre körülményesebb lenne. Lehetőség van feltételek megadására is.</li><li>Oracle User Interaction: humán workflow.</li><li>Oracle WebCenter
</li></ul>Valamint az előzőekben már említett Oracle BPEL Process Manager és Oracle BAM.
A jelenlegi helyzet szerint a BEA-tól átvett, és átnevezett Oracle BPM Studio és Oracle BPM Server működik együtt (XPDL alapú), valamint az eredeti Oracle JDeveloper alapú Oracle BPA Designer (11g-ben még nem elérhető) és a Oracle BPEL Process Manager működik együtt (BPEL alapú). A kettő ugyan együttműködik, de a jövőképben egy tervező és futtató rendszer jelenik meg.
<h2>SOA Governance</h2><ul><li>BEA AquaLogic Enterprise Repository: termékek összegyűjtése, megosztása, változás és életciklus kezelése, stratégiai termék.</li><li>Oracle Service Registry: UDDI registry, stratégiai termék.</li><li>Oracle Web Services Manager: biztonsági szabályok, stratégiai termék.</li><li>EM Service Level Management Pack: válaszidő és elérhetőség mérésére, stratégiai termék.</li><li>EM SOA Management Pack: teljes SOA architektúra menedzseléséhez, stratégiai termék.</li><li>BEA AquaLogic Services Manager: konvergáló termék.
</li></ul>A SOA Governance keretén belül érdemes tárolni a következőket: XSD, WSDL állományok, üzleti követelmények, modellek, szabályok és szabványok, autit adatok és metrikák, verziók, kapcsolatok és függőségek, SLA, felelősök, biztonsági előírások.