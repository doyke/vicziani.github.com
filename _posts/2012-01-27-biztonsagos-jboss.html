---
layout: post
title: JBoss Application Server biztonságossá tétele
date: '2012-01-27T14:49:00.000-08:00'
author: István Viczián
tags:
- jboss
- java
modified_time: '2012-01-27T14:49:58.581-08:00'
blogger_id: tag:blogger.com,1999:blog-5585230159113108250.post-4556444818415206408
blogger_orig_url: http://ext.jtechlog.hu/2012/01/jboss-application-server-biztonsagossa.html
---

<p>Technológiák: JBoss 5, 6</p>

<p>Egy alapértelmezett telepítés után a JBoss Application Server (továbbiakban JBoss) főleg fejlesztésre való. Alapesetben csak localhost-ról fogad kéréseket, tehát megfelelően biztonságos, de ahhoz, hogy meg lehessen nyitni a nagyvilág elé, pár biztonsági beállítást el kell végezni.</p>

<p>A JBoss-t általában egy web szerver, pl. egy Apache HTTP Server mögé szokták helyezni, és a kettő között valamilyen modullal kell kapcsolatot létesíteni. (Erről már korábban esett szó a <a href="http://jtechlog.blogspot.com/2010/06/cluster-ezes-altalaban-es-tomcat-en.html">Tomcat cluster-ezése</a> kapcsán, szóba jövő variációk a mod_jk, mod_proxy_http és mod_proxy_ajp, melyből a mod_proxy_http bizonyult nyerőnek. Amennyiben a JBoss web szerver mögött helyezkedik el, bizonyos biztonsági beállításokat ott is el lehet végezni. Én most azt az esetet tárgyalom, amikor a JBoss közvetlen elérhető.</p>

<p>A biztonsági kérdéseket az Open Web Application Security Project (OWASP) szerint is osztályozni fogom. Az OWASP egy nonprofit szervezet, mely célja az alkalmazások biztonságossá tétele. Ennek a szervezetnek bárki tagja lehet, aki értéket tud hozzáadni. A <a href="https://www.owasp.org/index.php/Category:OWASP_Testing_Project">OWASP Testing Project</a> keretein belül a készült egy OWASP Testing Guide v3 (még 2008-ban), mely Creative Commons 2.5 License keretein belül elérhető, és célja egy olyan tesztelési keretrendszer biztosítása, melynek használatával feltárhatók a webes alkalmazások gyakori hibái. A dokumentum 11 kategóriában több mint hatvan teszt esetet tartalmaz. Olyan kategóriák vannak, mint információgyűjtés, autentikáció, session management, dos, webszolgáltatások, AJAX, stb. Olyan teszt esetekre kell gondolni, mint pl. lekérhető-e a web szerver típusa és pontos verziószáma, hozzá lehet-e férni alapértelmezett jelszavakkal adminisztrációs felületekhez, SQL injection, stb.</p>

<p>Az OWASP kiad egy <a href="https://www.owasp.org/index.php/Category:OWASP_Top_Ten_Project">OWASP Top 10</a> dokumentumot is, melyben az általa az adott évben leggyakrabban előforduló biztonsági problémákat sorolja fel. 2010-ben az első három biztonsági probléma az Injection, Cross-Site Scripting (XSS) és a Broken Authentication and Session Management. Ezekről a 2011-es Magyarországi Web Konferencián Karóczkai Krisztián tartott egy <a href="http://webkonf.org/2011/eloadasok.html#webalkalmazasok-biztonsaga">előadást</a>, egy Liferay portálon fejlesztett minta alkalmazáson prezentálva a hibákat.</p>

<p>Én most nem a fejlesztési, hanem a JBoss adminisztrációs aspektusokra szeretnék kitérni.</p>

<p>A OWASP-IG-004 teszt eset célja a web szerverről információkat gyűjteni. Ez ezárt fontos egy támadó számára, hiszen ismertek a különböző web szerverek bizonyos verzióinak hibái, amiket a pontos típus és verzió ismeretében ki lehet használni. Egy JBoss-t indítva a http header-t figyelve láthatjuk (pl. <a href="https://addons.mozilla.org/en-US/firefox/addon/live-http-headers/">Live HTTP Headers</a> Firefox plugin használatával, vagy Linux-on a <code>curl -I http://localhost:8080</code> parancs kiadásával), hogy a következő információk jelennek meg:</p>

<pre>
HTTP/1.1 200 OK
Server: Apache-Coyote/1.1
X-Powered-By: Servlet 2.5; JBoss-5.0/JBossWeb-2.1
...
</pre>

<p>A Server fejléc kikapcsolását a $JBOSS_HOME\server\[config]\deploy\jbossweb.sar\server.xml állományban kell megtenni, a Connector tag-nek kell adni egy server tulajdonságot. Vigyázzunk, ez nem lehet üres String, hanem legalább egy karakter hosszúnak lennie kell. Tehát használjuk pl. az alábbi beállítást.</p>

<pre>
&lt;Connector protocol=&quot;HTTP/1.1&quot; port=&quot;8080&quot; address=&quot;${jboss.bind.address}&quot; 
    connectionTimeout=&quot;20000&quot; redirectPort=&quot;8443&quot; server=&quot; &quot; /&gt;
</pre>

<p>Néhány cikk a neten azt írja, hogy itt kell használni a xpoweredBy tulajdonságot is, de ez csak a JBoss-4.x alkalmazásszerverekre volt megfelelő. Ehelyett a $JBOSS_HOME\server\[config]\deployers\jbossweb.deployer\web.xml állományban kell a CommonHeadersFilter-ben a X-Powered-By paramétert beállítani, lásd az alábbi példát.</p>

&lt;filter&gt;
  &lt;filter-name&gt;CommonHeadersFilter&lt;/filter-name&gt;
  &lt;filter-class&gt;
  org.jboss.web.tomcat.filters.ReplyHeaderFilter&lt;/filter-class&gt;
  &lt;init-param&gt;
  &lt;param-name&gt;X-Powered-By&lt;/param-name&gt;
  &lt;param-value&gt;&lt;/param-value&gt;
  &lt;/init-param&gt;
&lt;/filter&gt;

<p>Az OWASP-IG-005 teszt eset az alkalmazás felderítését írja le. Ennek során több minden kerül kivizsgálásra, ide tartoznak az admin felületek is. A JBoss alapbeállítással tartalmaz egy indító felületet, melyen pár link található. Innen érhető el az Administration Console /admin-console/ néven (alapértelmezett felhasználónév/jelszó az admin/admin), a JMX Console /jmx-console/ címen, és a JBoss Web Console /web-console/ címen. Az utóbbi kettő nem is kér autentikációt. A Tomcat status az indító felület része.</p>

<p>Ezek mindegyike egy-egy webes alkalmazás, melyek a $JBOSS_HOME\server\[config]\deploy könyvtárban telepítettek a következő néven.</p>

<table>
  <tr>
    <th>Felület</th>
 <th>URL</th>
 <th>Könyvtár</th>
  </tr>
  <tr>
     <td>Indító felület</td>
  <td>/</td>
  <td>ROOT.war</td>
  </tr>
  <tr>
     <td>Administration Console</td>
  <td>/admin-console/</td>
  <td>admin-console.war</td>
  </tr>
  <tr>
     <td>JMX Console</td>
  <td>/jmx-console/</td>
  <td>jmx-console.war</td>
  </tr>
  <tr>
     <td>JBoss Web Console</td>
  <td>/web-console/</td>
  <td>management</td>
  </tr>
</table>

<p>A legbiztonságosabb, ha ezeket letöröljük.</p>

<p>Amennyiben mégis meg akarjuk tartani, figyelni kell arra, hogy ne sértsük meg az előző (OWASP-IG-005) teszt esetet. Ugyanis ezek léte már árulkodik az alkalmazásszerverről. Így célszerű ezen URL-eket tűzfal szinten is levédeni.</p>

<p>Az Administration Console egy kicsit kilóg a többi közül, ugyanis annak biztonságát a Seam Security része őrzi. Gyakorlatilag a jmx-console JAAS konfiguráció névre hivatkozik. A JAAS-t a /server/[config]/conf/login-config.xml állomány konfigurálja. Ebben található a jmx-console néven egy UsersRolesLoginModule (un. security domain), mely a felhasználókat a /server/[config]/conf/props/jmx-console-users.properties, a hozzá tartozó szerepköröket ugyanitt a jmx-console-roles.properties fájlban tárolja. Alapértelmezetten itt az admin felhasználó szerepel, admin jelszóval, és JBossAdmin szerepkörrel. Ennek a szerepkörnek a meglétét ellenőrzi az alkalmazás.</p>

<p>A JMX Console és a Web Console a Servlet API által specifikált deklaratív biztonságot használják, a web.xml-ben kell konfigurálni. A konfigurációk megtalálhatók ezekben az állományokban ($JBOSS_HOME\server\[config]\deploy\jmx-console.war\WEB-INF\web.xml, $JBOSS_HOME\server\[config]\deploy\management\console-mgr.sar\web-console.war\WEB-INF\web.xml), csak megjegyzésben.</p>

<pre>
&lt;security-constraint&gt;
 &lt;web-resource-collection&gt;
   &lt;web-resource-name&gt;HtmlAdaptor&lt;/web-resource-name&gt;
   &lt;description&gt;An example security config that only allows users with the
  role JBossAdmin to access the HTML JMX console web application
   &lt;/description&gt;
   &lt;url-pattern&gt;/*&lt;/url-pattern&gt;
   &lt;http-method&gt;GET&lt;/http-method&gt;
   &lt;http-method&gt;POST&lt;/http-method&gt;
 &lt;/web-resource-collection&gt;
 &lt;auth-constraint&gt;
   &lt;role-name&gt;JBossAdmin&lt;/role-name&gt;
 &lt;/auth-constraint&gt;
&lt;/security-constraint&gt;
</pre>

<p>Ez a részlet definiálja, hogy mely erőforrásokhoz milyen szerepkör szükséges, valamint az autentikáció formája Basic Authentication. Az alkalmazásszerverfüggő, hogy honnan veszi a felhasználókat. A JBoss esetén a web.xml mellett lévő jboss-web.xml írja le (JNDI névvel), hogy milyen security domain-ben kell keresni a felhasználókat. Ez szintén megjegyzésben van. Pl. JMX Console esetén a jmx-console security domain.</p>

<pre>
&lt;security-domain&gt;java:/jaas/jmx-console&lt;/security-domain&gt;
</pre>

<p>Ez az előbb említett login-config.xml állományban van definiálva. A JBoss Web Console esetén a web-console a security domain, amely a login-config.xml állományban a web-console-users.properties és web-console-roles.properties állományokra hivatkozik, melyek nem léteznek. Átírhatjuk ezt is a props/jmx-console-users.properties és props/jmx-console-roles.properties értékekre.</p>

<p>Tehát ezekben az állományokban ezen részek ne legyenek megjegyzésben, és változtassuk meg a jelszót a $JBOSS_HOME\server\[config]\conf\props\jmx-console-users.properties állományban.</p>

<p>A OWASP-IG-006 teszt eset írja le a hibakódok elemzését. Itt tipikusan a 404 oldalakra kell gondolni, és ezek közül is azokra, amelyek az alkalmazáson kívül esnek. (Hiszen az alkalmazáson belüli hibakezelést végezze maga az alkalmazás.) Amennyiben a ROOT.war könyvtár szerepel a deploy könyvtárban, a hibaoldalak információt szolgáltatnak ki az alkalmazásszerver típusáról. Javasolt a ROOT.war könyvtár törlése, ekkor válaszként egy üres oldal jön vissza nem található URL beírása esetén.</p>