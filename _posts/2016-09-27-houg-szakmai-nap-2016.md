---
layout: post
title: HOUG 2016 szakmai nap meghívó
date: '2016-09-27T22:00:00.000+02:00'
author: István Viczián
---

A HOUG idén is megrendezi őszi szakmai napját. A rendezvény időpontja 2016. október 11., a helyszín
Magyar Telekom Székház, 1013 Budapest, Krisztina körút 55. A rendezvényen való részvétel (idén utoljára) ingyenes, 
de előzetes regisztrációhoz kötött.

A program 9:00-kor kezdődik Dr. Magyar Gábor, a HOUG elnökének megnyitójával, majd Molnár Balázs tart egy előadást
"My Life and Cloud" címmel.

Utána a program három szekcióban folytatódik, mint Java & Middleware, BI & Applications, valamint DB & Infrastructure.
A részletes programról [itt tájékozódhatsz](http://konferenciak.advalorem.hu/houg-szakmai-nap-2016#program).
Lesz szó Oracle Middleware megoldásokról, Oracle Commerce Platformról, WebLogic Serverről, microservice-ekről, 
JSON-ről, Dockerről, cloudról. Sőt lesz egy Java Coding Workshop is.

Én is adok elő 10:10-től "Üzemeltethető Java alkalmazások" címmel.

> Manapság a microservices architektúrák elterjedésével, a felhős megoldások
> térnyerésével és a DevOps gondolkodásmód divatba jöttével egyre nagyobb az
> igény arra, hogy a Java alkalmazások könnyen üzemeltethetők legyenek. Bár
> régóta válasz erre a JMX, nem terjedt el annyira, és az igények túlnőttek rajta.
>
> Az üzemeltetők (különösen, ha az üzemeltetésben fejlesztők is részt vesznek) nem
> fekete dobozként akarnak tekinteni az alkalmazásra, hanem megfigyelni, sőt,
> beavatkozni is szeretnének. Látni akarják, hogy az alkalmazás külső kapcsolatai
> (pl. adatbázis, cache, sorok, webszolgáltatások, stb.) rendben
> vannak-e. Az alkalmazás
> milyen paraméterekkel lett elindítva. Különböző értékeket,
> statisztikákat akarnak
> kinyerni. Ezeket már meglévő monitoring eszközökbe akarják bekötni. Sőt, support
> keretében akár éleseben futó alkalmazás működésébe beavatkozni.
>
> Lássuk, hogy erre milyen eszközök vannak, milyen elvárásaink lehetnek, és hogyan
> tudunk akár saját metrikákat, eseményeket definiálni. Lesz szó RESTful
> webszolgáltatásokról,
> Spring Bootról, Metricsről, parancssorról, stb.

[Regisztrálj te is](http://konferenciak.advalorem.hu/houg-szakmai-nap-2016/jelentkezes), és gyere el!
