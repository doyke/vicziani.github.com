---
layout: post
title: Gyártók
date: 2002-12-15T08:00:00.000+01:00
author: Viczián István
tags:
---

<p>
Izgalmasan alakulnak az erőviszonyok a nagy szoftvergyártók
terén. Nem olyan régi hír, hogy az IBM 2,1 milliárd
dollárért <a href="http://www.ibm.com/news/us/2002/12/061.html">felvásárolta</a>
a Rational Software-t, erősítve a szoftver vonalat, és
felvette ötödik üzletágként. Mint tudjuk, az első négy a
Websphere, Lotus, DB2 és Tivoli. Kíváncsi vagyok mi lesz a
színe a lila, sárga, zöld és piros után. Piros nem lehet,
mert az a Tivoli-é.</p>
<p>
Ahogy már Szabolcs is írta eddigi egyetlen megjegyzésében,
októberben <a href="http://www.terminal.hu/newsread.php?id=26203311024516">vette
meg</a> a Borland a <a href="http://www.borland.com/together/index.html">TogetherSoftot</a>, melynek
egy kitűnő eszköze a ControlCenter, mely a feladat
analizálását és a szoftver tervezését segíti. Használhatóak
benne az UML nyelv elemei, de saját diagramjai is vannak,
ezekből kódot tud generálni, de segíti a kész kódból diagram
készítését is (reverse engineering).</p>
<p>
Jönnek a mindent egybe integrált, all-in-one IDE-k,
melyekhez győzzük venni a vasat. Érdekes emellett, hogy a
Borland a Studiojához a Rose-t adja, míg a ControlCenternek
van WebSphere Editionje.</p>
<p>
Erre egy olyan híresztelés (a link megszűnt)
is napvilágot láttott, hogy reális annak az esélye, hogy a
Microsoft felvásárolja a Borlandot. Ezzel biztosan jól be is
tenne a Java vonalnak, mivelhogy a Microsoft nagyon nem
csípi.</p>
<p>
De ez már politika, maradjunk a szakmánknál...
</p>
