---
layout: post
title: Websphere Business Integration
date: 2003-03-12T08:00:00.000+01:00
author: Viczián István
tags:
---

<p>
Ha már ennyire rákattantam az alkalmazás integrációra, nem
szabad elmenni amellett sem, hogy az IBM <a href="http://www.ibm.com/software/integration/030403pr.html">bejelentette</a>
a <a href="http://www.ibm.com/software/integration/bi-launch.html">Websphere
Business Integration</a> szoftver portfoliójának bővítését.
A főbb területek: üzleti folyamatok modellezése és
szimulációja, személyek, folyamatok és alkalmazások
integrációja, kapcsolódás az ügyfelekhez és üzleti
partnerekhez, üzleti folyamatok nyomon követése, illetve
ezek hatékonyságának felmérése és növelése. Hogy ezen
feladatok mindegyikére legyen kész megoldás, a következő
termékeket vezette be: IBM WebSphere Business Integration
Modeler, IBM WebSphere Business Integration Server V4.2 és a
IBM WebSphere Business Integration Monitor.</p>
<p>
Másik vesszőparipám mostanában a web-alapú keretrendszerek,
és a Jakarta oldalán megjelent egy újabb, méghozzá <a href="http://jakarta.apache.org/proposals/tapestry/index.html">Tapestry</a>
néven. A következő előnyökkel rendelkezik:
újrafelhasználható komponensek, URL és paraméterek helyett
metódushívások, könnyű internationalization és localization.
Megjelenési réteg, és üzleti réteg elhatárolása,
model-view-controller tervezési minta használata.</p>
<p>
Még egy vicces <a href="http://www.hcgamer.hu/gamer/index.php?p=5&amp;c=6685&amp;hw=1&amp;h=1">dolog</a>,
hogy Game Boy Advance (SP)-re is lehet ezek után Java
alkalmazásokat <a href="http://www.ajile.com/">fejleszteni</a>, és azokat futtatni.
Ehhez egy külön kártya kell, mely egy J-100-as Java procit
és M3 dekódert tartalmaz.
</p>
