---
layout: post
title: GitHub Pages
date: '2012-09-25T22:09:00.001+02:00'
author: István Viczián
tags:
- GitHub
modified_time: '2012-09-25T22:09:43.159+02:00'
blogger_id: tag:blogger.com,1999:blog-7370998606556338092.post-1914186509497168462
blogger_orig_url: http://www.jtechlog.hu/2012/09/github-pages.html
---

<p>Az egyetemi szerveren lévő honlapom a diploma megszerzése után tizenegy évvel egyik napról a másikra leállt. Így másik megoldás után kellett néznem. A legkézenfekvőbb választásnak a <a href="https://pages.github.com/">GitHub Pages</a> tűnt, hiszen egyre többet használom, ráadásul ingyenes. Azért tetszik különösen, mert egyrészt egyszerre meg van oldva az oldalam verziókezelése és publikálása. Valamint sablonokon alapul, így megvalósítható a különböző oldalrészek újrafelhasználása, azaz a fejlécet, menüt és láblécet csak egyszer kell definiálni, ez különösen jól jön karbantartáskor. Az első lépések megtételében segít a kellően részletes <a href="https://help.github.com/categories/20/articles">dokumentáció</a>.</p>

<p>Az új oldal forrása böngészhető a <a href="https://github.com/vicziani/vicziani.github.com">https://github.com/vicziani/vicziani.github.com</a> címen.</p>

<p>Eddig elég manuális megoldást használtam, <a href="/2009/03/29/szoveg-generalas.html">Ant-ból hívtam Apache Texen-t</a>, mely a háttérben Velocity-t használ. A GitHub megoldása ennél sokkal jobban kézre esik.</p>

<p>Amennyiben statikus html oldalakat akarunk kirakni, nagyon egyszerű a használata, létre kell hozni egy username.github.com publikus repository-t, ahol értelemszerűen a username a felhasználónevünk. Kizárólag ezt a címet foglalhatjuk le, más névvel nem működik. Generálhatunk oldalt az automatikus generátor segítségével is, ekkor egy témát kell kiválasztanunk, és a <a href="http://daringfireball.net/projects/markdown/syntax">Markdown</a> leíró nyelvvel leírni. Én a manuális utat választottam, mikor is a html-t én írom meg. Parancssori klienst használok, a repository-t ugyanúgy kell kezelni, mint bármely mást. Létre kell hozni a könyvtárat, elhelyezni benne az állományainkat, majd kiadni a következő parancsokat (természetesen a felhasználónevet lecserélve):</p>

<pre>
git init
git add .
git commit -m "First commit"
git remote add origin https://github.com/vicziani/vicziani.github.com.git
git push -u origin master
</pre>

<p>Ezen parancsokat kiadva rövidesen egy e-mailt kapunk, hogy az oldalunk sikeresen legyártásra került, kicsit várjunk, de a további módosításainkat már azonnal érvénybe lépteti.</p>

<pre>
From: GitHub noreply@github.com
Subject: Page build successful

Your page has been built. If this is the first time you've pushed, it may take 
a few minutes to appear, otherwise your changes should appear immediately.
</pre>

<p>Amennyiben kicsit bonyolultabb dolgokra van szükségünk, használhatjuk a Ruby-ban implementált <a href="https://github.com/mojombo/jekyll">Jekyll</a> generátort. Ennek használatával valamilyen leíró nyelven meg kell adnunk a tartalmat (HTML, Textile, Markdown, Liquid), és ebből előállítja a HTML kimenetet, melyet bárhová kirakhatunk statikus tartalomként. A Jekyll segítségével akár blogot is írhatunk, amikor csak a posztokat kell megszerkeszteni, hozzá a körítést a Jekyll legenerálja. Könnyebbség ráadásul, hogy nem nekünk kell a generálást meghívni, hanem a push után automatikusan a GitHub szerverein történik, így azonnal láthatjuk az eredményt.</p>

<p>Nézzünk is egy egyszerű példát. A könyvtárstruktúra kötött, a főkönyvtárba opcionálisan elhelyezhető a _config.yml állomány, mellyel a generálást lehet konfigurálni. Az _includes könyvtár tartalmazhatja az újrafelhasználható oldalelemeket ({{ "{%" }} include file.ext %} szintakszissal használandóak), míg a _layouts könyvtár az oldal sablonokat. A _layouts könyvtárba helyezzük el ennek alapján a default.html állományt:</p>

<pre class="brush: xml">
&lt;html&gt;
&lt;head&gt;
&lt;/head&gt;
&lt;body&gt;

{{ "{{" }} content }}

&lt;/body&gt;
&lt;/html&gt;
</pre>

<p>Valamint a főkönyvtárba az index.html állományt:</p>

<pre class="brush: xml">
---
layout: default
---

Hello GitHub Pages!
</pre>

<p>Ahogy az várható, a Jekyll végigmegy azokon az állományokon, mely elején a három kötőjelet találja (vigyázzunk, ne szerepeljen a file elején a <a href="http://en.wikipedia.org/wiki/Byte_order_mark">BOM</a>, és a sablonban a {{ "{{" }} content }} helyére beszúrja a fájl tartalmát. Persze ezt tovább bonyolíthatjuk, ha pl. oldalanként külön címet akarunk, akkor definiáljunk egy változót a sablonban (default.html):</p>

<pre class="brush: xml">
...
&lt;title&gt;{{ "{{" }} page.title }}&lt;/title&gt;
...
</pre>

<p>Majd állítsuk be az értékét a konkrét oldalon (index.html):</p>

<pre class="brush: xml">
---
layout: default
title: GitHub pages
---

Hello GitHub Pages!
</pre>

<p>A Jekyll a <a href="http://liquidmarkup.org/">Liquid</a> template engine-t használja. A standard Liquid <a href="http://www.rubydoc.info/gems/liquid/2.2.2/Liquid/StandardFilters">filtereket</a> a Jekyll <a href="https://github.com/mojombo/jekyll/wiki/liquid-extensions">továbbiakkal egészítette ki</a>. Például régóta szerettem volna, hogyha generáláskor bekerül az aktuális dátum a Date html meta tag-be. Ráadásul nem is akárhogyan, henm a HTML szabvány által ajánlott ISO 8601 formátumban (pl. 2012-09-25). Ehhez a következőt kellett csinálni:</p>

<pre class="brush: xml">
&lt;meta name=&quot;Date&quot; lang=&quot;hu&quot; content=&quot;{{ "{{" }} site.time | date: '%Y-%m-%d' }}&quot;/&gt;
</pre>

<p>A Jekyll <a href="https://github.com/mojombo/jekyll/wiki/template-data">adja</a> a site.time adatot, és ez a date filterrel formázott.</p>

<p>Persze jöttek nehézségek is, pl. a title változóba szerettem volna kettőspontot elhelyezni. Ekkor a következő hibaüzenet fogadott:</p>

<pre>
Building site: /cygdrive/d/download/qqqq -> /cygdrive/d/download/qqqq/_site
/usr/lib/ruby/1.9.1/psych.rb:203:in `parse': (<unknown>): mapping values are not allowed in this context at line 3 column 20 (Psych::SyntaxError)
        from /usr/lib/ruby/1.9.1/psych.rb:203:in `parse_stream'
</pre>

<p>Megoldásként a címet idézőjelek közé kell tenni:</p>

<pre class="brush: xml">
title: "GitHub: pages"
</pre>

<p>Ahhoz, hogy ne csak élesben tudjam kipróbálni a generálást, fel szerettem volna tenni a Jekyllt saját gépre is. (Van olyan lehetőség is, hogy a Jekyll egy web szervert futtat, és úgy lehet kipróbálni a tartalmat.) Linuxon ez valószínűleg egy egyszerűbb művelet, én Windowsra próbáltam, Cygwin környezettel. Ez már varázslás kategória, <a href="http://matt.scharley.me/2012/03/10/windows-cygwin-and-jekyll.html">ebből a cikkből</a> indultam ki. (Közben próbálkoztam Python megvalósítással is, létezik az is, <a href="http://obraz.pirx.ru/">Obraz</a> néven, de az a <a href="http://jinja.pocoo.org/">Jinja2</a> Python-ban implementált template engine-t használja, és vannak ugyan átfedések, de inkompatibilitás is bőven, a fentebb említett filterek például különböznek.</p>

<p>Ezt feltéve újabb probléma fogadott, nem sikerült a generálás, és a következő jelent meg a konzolon:</p>

<pre>
Liquid Exception: incompatible character encodings: UTF-8 and CP852 in default
</pre>

<p>Erre is volt megoldás, természetesen a karakterkódolással volt a probléma, ezt a következőképp lehet orvosolni:</p>

<pre>
set LC_ALL=en_US.UTF-8
set LANG=en_US.UTF-8
</pre>

<p>Ezzel tökéletesen tesztelhető lokálisan a Jekyll generálás, így bízhatunk, hogy a Github Pages is ugyanígy fog működni. Nem csak magunknak, hanem egy szervezetnek, és a projektjeinknek is tudunk így oldalakat készíteni. Java projekteknél pl. a mvn site parancs kimenetét lehet így feltenni, sőt akár Maven repository-ként is használhatjuk.</p>