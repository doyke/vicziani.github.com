---
layout: post
title: Java könyvkiadók
date: 2003-04-28T08:00:00.000+01:00
author: Viczián István
tags:
---

<p>
Az O'Reilly könyvek sokunknak okoztak már kellemes perceket,
és a kiadó jelenleg egy újabb  <a href="http://www.prog.hu/news.php?qnid=1470">meglepetessel</a> rukkolt elő.
Összesen 157 darab könyvet <a href="http://creativecommons.org/projects/founderscopyright/oreilly">jelölt ki</a>,
melynek szerzőjét szeretné meggyőzni,
hogy könyvüket az Attribution licensz alá vonják, ami azt jelentené,
hogy amíg a szerzőt is feltüntetik, ingyenesen lehet másolni és
használni.</p>
<p>
Ezen kívül további 394 könyvet tervez szerzőik hozzájárulásával
olyan licensz alá vonni, mely esetén a könyvek 14, indokolt esetben 28
év után ingyenesen elérhetők lesznek elektronikus formában. Ezen könyvek jobban
érdekelnének, hiszen az előbbi lista már főleg kifutott könyveket tartalmaz,
és sajnos ezen könyvek is így járnak 14, pláne 28 év múlva.</p>
<p>
A Manning Publications Co. is elindított egy programot, Early
Access néven, mely lehetővé teszi, hogy előre meg lehessen
vásárolni e-book-okat, melyek még nincsenek készen, és ahogy a fejezetek
elkészülnek, az ember letöltheti őket. Az első ilyen könyv a
<a href="http://www.manning.com/gallardo/index.html">Eclipse in Action</a>,
melyből már 5 fejezet letölthető (a 9-ből).</p>
<p>
A Manning adja ki azokat a könyveket melyek elején szép ruhába öltözött
bácsik vagy nénik állnak, és elérhetőek mind nyomtatott, mind elektronikus könyv (PDF)
alakban. <a href="http://www.manning.com/catalog/java/">Java</a>
technológiákról is rengeteg könyvük szól, és egy párból példa
fejezet is elérhető (<a href="#20030210">ld. 2003. feb. 10)</a>,
és azóta az <a href="http://www.theserverside.com/articles/article.jsp?l=AspectJReview">AspectJ In Action</a>
könyvből is letölthető egy fejezet.</p>
<p>
Ha már az Eclipse is szóba került, akkor örömmel jelenthetem,
hogy kijött a 2.1-es verzió rengeteg újítással,
pl. javított workbench navigáció, konfigurálható billentyűzet
kiosztás, új Ant támogatás illetve refaktorizációs (szép szó)
műveletek. Az Eclipse varázsát nekem a rengeteg
<a href="http://eclipse-plugins.2y.net/eclipse/index.jsp">letölthető
plugin</a> adja, amely rengeteg nyílt forráskódú eszközhöz
ad interfészt, grafikus felületbe való illesztést.</p>
<p>
</p>
