---
layout: post
title: Cobol és Java integráció 
date: 2003-01-06T08:00:00.000+01:00
author: Viczián István
tags:
---

<p>
Mostanában kénytelen vagyok Cobollal foglalkozni, és
érdekességképpen megnéztem, hogy hogyan lehet összekapcsolni
Java programokkal. A válasz meglepő volt, hiszen a Cobol
mégsem olyan old-school nyelv, mint ahogy képzeltem, a
Java-val való együttműködés könnyen megoldható.</p>
<p>
Nem kell a Java Native Interface (JNI) rejtelmebe
elmerülnünk ahhoz, hogy egy szép kevert alkalmazást írjunk.
És spec. a <a href="http://www.microfocus.com/products/netexpress/">
Micro Focus Net Express 3.1</a>-et néztem, ahol közvetlenül
hívhatunk Javaból Cobolt, és fordítva, a Cobol
adatstruktórák is nagyon egyszerűen átvihetők. Vicces, hogy
létezik egy Net Express Enterprise JavaBean (EJB) wrapping,
mely becsomagolja a Cobol programot egy JavaBeanbe úgy,
hogy standard alkalmazásszerveren fusson. A Cobol Portalon
erről is egy elég jó <a href="http://www.cobolportal.com/files/Downloads/javacobol1.pdf">cikk</a>
van, Cobol funoknak és nosztalgiázóknak kötelező.</p>
<p>
Meglepődtem, hogy a Cobol, hogy lépést tart a korral, lehet
webes alkalmazásokat írni vele, van objektumorientált
verziója, van hozzá web és alkalmazás szerver, lehet web
szolgáltatásokat írni és hívni, együtt tud működni Java és
.NET platformmal.</p>
<p>
Ebben a Prog.Hu <a href="http://www.prog.hu/news.php?qnid=1037">cikkben</a>
olvashattok arról, hogy mostanában milyen elvárások vannak a
programozókkal szemben az álláshirdetésekben. Meglepő
eredmények is vannak benne, de látható, hogy az aránylag
fiatal Java és az aránylag öreg Cobol is elég jól tartja
magát.
</p>
