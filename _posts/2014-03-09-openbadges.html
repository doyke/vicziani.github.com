---
layout: post
title: OpenBadges
date: '2014-03-09T13:42:00.002-07:00'
author: István Viczián
tags:
- oktatás
modified_time: '2014-03-25T12:27:02.479-07:00'
thumbnail: http://4.bp.blogspot.com/-F7x6ScOvnVk/UxzRiBImOtI/AAAAAAAALRE/K6vIYgqikBw/s72-c/OpenBadges_Insignia_WeIssue.png
blogger_id: tag:blogger.com,1999:blog-5585230159113108250.post-3336294361337206555
blogger_orig_url: http://ext.jtechlog.hu/2014/03/openbadges.html
---

<h3 id="bevezetés">Bevezetés</h3>

<p>Az ötlet alapvetően onnan indult ki, hogy hiszek a <a href="http://hu.wikipedia.org/wiki/Gamification">gamification</a> létjogosultságában. Különösen abban, hogy az oktatásba vigyünk valamiféle játékosságot.</p>

<p>A Mozilla ehhez egy remek kezdeményezést indított <a href="http://openbadges.org/">OpenBadges</a> néven, mely egy nyílt forráskódú platform arra, hogy jelvényeket lehessen szerezni, és ezeket megosztani. Gyakorlatilag az oktatást akarják azzal színesíteni, hogy ilyen jelvényeket lehet gyűjteni, melyek hitelesek, és megosztani. Hiszen manapság mindenki az oktatás megreformálásáról, annak digitális térbe való átültetéséről, az <a href="http://en.wikipedia.org/wiki/Massive_open_online_course">MOOC-ről</a> beszél, és nem véletlen az ilyen platformok, pl. a Coursera népszerűsége.</p>

<p>Természetesen én is csatlakoztam a kezdeményezéshez, és ha részt vettél bármilyen tanfolyamomon, akkor a <a href="http://badges.jtechlog.hu">http://badges.jtechlog.hu</a> címen tudsz ilyen jelvényt igényelni. Ha nem szerepel az adott tanfolyam a kiválasztható tanfolyamok között, kérlek jelezd!</p>

<div class="separator" style="clear: both; text-align: center;"><a href="http://4.bp.blogspot.com/-F7x6ScOvnVk/UxzRiBImOtI/AAAAAAAALRE/K6vIYgqikBw/s1600/OpenBadges_Insignia_WeIssue.png" imageanchor="1" ><img border="0" src="http://4.bp.blogspot.com/-F7x6ScOvnVk/UxzRiBImOtI/AAAAAAAALRE/K6vIYgqikBw/s320/OpenBadges_Insignia_WeIssue.png" /></a></div>

<h3 id="hogyan-működik">Hogyan működik?</h3>

<p>Az elv nagyon egyszerű. Elvégzel egy tanfolyamot, az intézmény rendszerében rögzítésre kerül, és tartalmaz pár adatot, mint a tanfolyam neve, időpontja, résztvevő e-mail címe, stb. Ezután előállítja a jelvényt. Ez nem más mint egy képállomány, és a hozzá tartozó adatok. A legszebb az egészben, hogy az adatokat maga a képállomány digitális formában képes tartalmazni. Ezt a jelvényt utána lehet továbbküldeni, megosztani, publikálni. De erre egy hivatalos infrastruktúra is van, a <a href="http://backpack.openbadges.org/">Mozilla Backpack</a>. Ide akár az intézmény is felküldheti a jelvényeket, de kézzel is fel lehet őket tölteni. Aztán a felhasználó csoportokba rendezheti, adminisztrálhatja a jelvényeit, és dönthet arról, hogy ki melyiket láthatja. A jelvény bármikor később visszaellenőrizhető.</p>

<div class="separator" style="clear: both; text-align: center;"><a href="http://3.bp.blogspot.com/-vj9O5iFWDH8/UxzRuPlsrSI/AAAAAAAALRM/tBFQAuSlv94/s1600/backpack.png" imageanchor="1" style="margin-left: 1em; margin-right: 1em;"><img border="0" src="http://3.bp.blogspot.com/-vj9O5iFWDH8/UxzRuPlsrSI/AAAAAAAALRM/tBFQAuSlv94/s320/backpack.png" /></a></div>

<h3 id="mi-a-technológia">Mi a technológia?</h3>

<p>A kiállító (számára a dokumentáció <a href="https://wiki.mozilla.org/Badges/Onboarding-Issuer">elérhető itt</a>) egy JSON fájlban leírja, hogy ki, mikor milyen jelvényt kapott, ez az un. assertion. Ugyanígy JSON formátumban le kell írni a tanfolyam tulajdonságait és egy másikban a kiállító adatait. Ezek ellenőrzésére van egy <a href="http://validator.openbadges.org/">online validator</a> is. Az assertionben meg kell adni egy még üres png állományt. Ezt a képet kell összepárosítani az assertionnel mely kettő együtt a jelvény. Ezt a Mozilla <a href="https://github.com/mozilla/openbadges/wiki/Badge-Baking">bakeringnek</a> nevezi. Ekkor a png-be belekerül vagy az assertion url-je, vagy a teljes JSON tartalom. Ezt megteheti a kiállító rendszere (több programozási nyelven is elérhető hozzá API), de megteheti a Mozilla infrastruktúrája is (REST API hívással). Ez úgy lehetséges, hogy a png egy nagyon szabad formátum, bármit bele lehet kódolni. Amennyiben azonban kiállító egy JavaScript állományt is elhelyez a lapján (un. <a href="https://github.com/mozilla/openbadges/blob/development/docs/apis/issuer_api.md">Issuer API</a>), ez képes a böngészőt átirányítani a Mozilla Backpack oldalára, ahová már felkerül a jelvény, és itt megtörténik a bakering is. Amennyiben ezt nem teszi meg, a felhasználó kézzel is feltöltheti a png állományt. A png állományban a JSON dokumentumban ott van egy pár URL a kiállító rendszerére, az ellenőrzéshez ezeket fenn kell tartani.</p>

<p>Egy jó tutorial <a href="http://billymeinke.wordpress.com/2012/05/24/open-badges-want-to-make-your-own-badges-by-hand-heres-how/">itt olvasható</a>.</p>