---
layout: post
title: JAXB szálbiztosság
date: '2011-06-30T12:01:00.000-07:00'
author: István Viczián
tags:
- jaxb
- java
modified_time: '2011-06-30T12:11:13.963-07:00'
blogger_id: tag:blogger.com,1999:blog-5585230159113108250.post-3347334295824476180
blogger_orig_url: http://ext.jtechlog.hu/2011/06/jaxb-szalbiztossag.html
---

<p>Többször láttam már olyan kódot, ahol a programozó, ahhoz, hogy erőforrást takarítson meg, bizonyos objektumokat statikus változóba tárolt, így elegendő egyszer példányosítani, nem kell minden metódushívás alkalmával.</p>

<p>A probléma ezzel az, hogyha az adott kódrészlet több szálon van hívva (, pl. servlet), és az osztály nem szálbiztos, rejtélyes hibajelenségeknek lehetünk tanúi. A kivétel (, általában NullPointerException, ritkán jön, nagy terhelés esetén). Ez azért lehet, mert az egyik szál állítja az objektum belső állapotát, bizonyos pontokban az objektum inkonzisztens állapotban lehet, és a következő szál ha ekkor talál rá, általában hiba keletkezik.</p>

<p>A hibát reprodukálni viszonylag egyszerűen lehet egy automatával végzett terheléses teszteléssel.</p>

<p>Sajnos láttam már DateFormat-ot, és JAXB Marshaller-t is így használni. Mivel azonban az említett osztályok nem szálbiztosak, ez a megoldás hibás, és amennyiben a DateFormat-ot és JAXB Marshaller-t használni akarjuk, használjunk belőlük új példányt. (El kell hinni, hogy nagy sebességnyereségünk amúgy sem lenne.)</p>

<p>Jó lenne, ha ennek jelölésére az API-ban kiemelt hely lenne biztosítva, ugyanis én most a Marshaller/Unmarshaller dokumentációjában elsőre nem találom. A másik, amiben sosem vagyok biztos, hogy egy metódus zárja-e a Stream-et, Reader-t, Writer-t, vagy sem. Erre is jó lenne szabványos jelölésmód.</p>