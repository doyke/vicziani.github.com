---
layout: post
title: Maven plugin-ek verziószáma
date: '2011-08-05T00:40:00.005+02:00'
author: István Viczián
tags:
- Maven
modified_time: '2011-08-05T00:47:35.205+02:00'
thumbnail: http://2.bp.blogspot.com/-uxSShb6DUDM/TjsgidXjC7I/AAAAAAAAHR0/tNYk_m5mttE/s72-c/plugin-management.png
blogger_id: tag:blogger.com,1999:blog-7370998606556338092.post-1410480971650480828
blogger_orig_url: http://www.jtechlog.hu/2011/08/maven-plugin-ek-verzioszama.html
---

<p>Technológiák: Maven 2.1.1, Maven 3.0.3</p>

<p>Egy régebbi <a href="http://jtechlog.blogspot.com/2010/04/maven-kezdolepesek.html">postban</a> már említettem, hogy a Maven moduláris felépítésű, és minden plugin-ben van megvalósítva. Az életciklus különböző fázisaiban (phase) különböző plugin-ok különböző céljai (goal) futnak le. Minden feladatot tehát valójában egy-egy plugin végez el, ezen plugin-okból <a href="http://maven.apache.org/plugins/index.html">rengeteg támogatott</a> és egyedi plugin is létezik. A compiler plugin végzi a fordítást, a jar, war és ear például a csomagolást, stb. A plugin-ek két csoportra oszthatók, build plugin-ek és reporting plugin-ek.</p>

<p>A következő post azt demonstrálja, hogy miért szükséges a plugin-ek verziószámát is deklarálni a pom.xml-ben. Egy nem általunk készített alkalmazás Maven 3.0.3-ra migrációjánál a következő hibaüzenetet vettem észre egy projektnél:</p>

<pre>
[WARNING] Warning: selected war files include a WEB-INF/web.xml which 
will be ignored 
(webxml attribute is missing from war task, or ignoreWebxml attribute 
is specified as 'true')
</pre>

<p>A hibaüzenet a war plugin adja, a hibaüzenet számomra teljesen értelmezhetetlen. Milyen war fájlok (többesszám!) tartalmaznak már web.xml állományt? A dokumentációt megnézve a hibaüzenetben ezen kívül két hiba is van, az első említett paraméter helyes írásmódja webXml, a másik ignoreWebxml paraméter nem is létezik (http://maven.apache.org/plugins/maven-war-plugin/war-mojo.html).</p>

<p>Mivel emlékeztem, hogy a Maven 2.1.1 hasonló hibát nem dobott, ezt újra leellenőriztem, és tényleg nem írt ki hibát. Ebből már sejthető volt, hogy verzióeltérés lesz.</p>

<p>Először egy help:describe paranccsal próbálkoztam Maven 3.0.3-assal, mely egy rövid súgót ad az adott plugin-re vonatkozóan. Ez még egy olyan könyvtárban, ahol nincs pom.xml, tehát projekttől függetlenül. Erről a <a href="http://docs.codehaus.org/display/MAVENUSER/FAQs-1#FAQs-1-HowdoIdeterminewhatversionofapluginIamusing%3F">FAQ</a> kicsit félrevezetően ír.</p>

<pre>
$ mvn help:describe -Dplugin=war
...
Name: Maven WAR Plugin
Description: Builds a Web Application Archive (WAR) file from the project
  output and its dependencies.
Group Id: org.apache.maven.plugins
Artifact Id: maven-war-plugin
Version: 2.1.1
Goal Prefix: war
...
</pre>

<p>A plugin paraméternél megadott prefix (war) helyett megadhatunk groupId, artifactId párt is (-Dplugin=org.apache.maven.plugins:maven-war-plugin). Amennyiben nem a verziószámra vagyunk kíváncsiak, hanem egy adott verzióhoz tartozó célokra, megadhatunk GAV (groupId, artifactId, version) hármast is, a szokásos jelöléssel, kettőspontokkal elválasztva. De megadhatjuk a GAV-ot három paraméterrel is:</p>

<pre>
$ mvn help:describe -DgroupId=org.apache.maven.plugins 
  -DartifactId=maven-war-plugin -Dversion=2.1.1 -Ddetail=true -Dgoal=war
</pre>

<p>Ne feledjük, hogy amennyiben elírjuk a paraméter nevét, a Maven erről nem figyelmeztet, egyszerűen figyelmen kívül hagyja. Részletesebb súgót, mely a paramétereket is tartalmazza a -Ddetail paraméterrel kérhetünk (régebben full paraméter volt). A -Dgoal=war paraméterezéssel tudunk csak egy célról információt kérni.</p>

<p>Az első parancsot kiadva Maven 2.1.1-nél azt tapasztalhatjuk, hogy a verzió 2.2-SNAPSHOT. Egy kis <a href="https://cwiki.apache.org/MAVEN/maven-3x-compatibility-notes.html">kutakodás után kiderült</a>, hogy a Maven 2 és 3 között inkompatibilitás van, azzal kapcsolatban, hogy hogyan keresi meg a verziószámát a használni kívánt plugin-nek. Míg a 2-es a legutolsó verziót tölti le (2.2-SNAPSHOT), addig a 3-asban a stabilitás érdekében azt a döntést hozták, hogy a legutolsó release verziót használja, ami jelenleg a 2.1.1.</p>

<p>Ez a parancs nem adja viszont azt meg, hogy az adott projektben a kérdéses plugin melyik verziója kerül felhasználásra. Az adott projektben nem volt a plugin definiálva. A Maven 3 már futás közben is tájékoztat a verziószámról.</p>

<pre>
--- maven-war-plugin:2.1.1:war (default-war) @ earconfig-web ---
</pre>

<p>Ahhoz, hogy a Maven 2 futás közben is kiírja, a -X kapcsolóval kell indítani, és a nagyon részletes logból kibogarászni:</p>

<pre>
[DEBUG] Configuring mojo 
  'org.apache.maven.plugins:maven-war-plugin:2.1-alpha-2:war' --&gt;
</pre>

<p>Látható, hogy míg a 2-es Maven a 2.1-alpha-2 verzióval dolgozik, addig a 3-as a 2.1.1-gyel. De mégis hol van ez definiálva? A választ a következő parancs adja meg:</p>

<pre>
mvn help:effective-pom
</pre>

<p>A Maven help plugin-jének effective-pom paranccsa összefésüli a super pom-ot és a projekt pom-ját (, és annak szülőit, valamint figyelembe veszi a profilokat). Mivel a projekt pom-jában nincs a plugin definiálva, azt a super pom-ból veszi, ami a 2-esben a M2_HOME/lib/maven-2.2.1-uber.jar:org/apache/maven/project/pom-4.0.0.xml helyen, míg a 3-asban a M2_HOME/lib/maven-model-builder-3.0.3.jar:org/apache/maven/model/pom-4.0.0.xml helyen van. Tehát a Maven verziójától függ, hogy mik az alapértelmezett plugin verziószámok egy projekten belül.</p>

<p>Tehát míg a Maven 2 által definiált 2.1-alpha-2 nem dobja a hibát, addig a 2.1.1 igen, amiről egy <a href="http://stackoverflow.com/questions/4342245/maven-webxml-is-missing-from-war-task">stackoverflow kérdés</a>, és egy <a href="http://jira.codehaus.org/browse/MWAR-248">JIRA issue</a> is megemlékezik. Ennek megoldása egyszerű, helyezzük el a pom.xml-ben a következőt:</p>

<pre class="brush: xml">
&lt;build&gt;
  &lt;plugins&gt;
    &lt;plugin&gt;
      &lt;groupId&gt;org.apache.maven.plugins&lt;/groupId&gt;
      &lt;artifactId&gt;maven-war-plugin&lt;/artifactId&gt;
      &lt;configuration&gt;
        &lt;packagingExcludes&gt;WEB-INF/web.xml&lt;/packagingExcludes&gt;
      &lt;/configuration&gt;
    &lt;/plugin&gt;
  &lt;/plugins&gt;
&lt;/build&gt;
</pre>

<p>Úgy tűnik nem tanultunk az előző hibánkból, és újra elkövettük, hogy a plugin verziószámát nem definiáltuk. Erre a Maven 3 már alapból figyelmeztet:</p>

<pre>
[WARNING] 
[WARNING] Some problems were encountered while building the effective model 
  for jtechlog.earconfig:earconfig-web:war:1.0-SNAPSHOT
[WARNING] 'build.plugins.plugin.version' for 
  org.apache.maven.plugins:maven-war-plugin is missing. @ line 60, column 9
[WARNING] 
[WARNING] It is highly recommended to fix these problems because they 
  threaten the stability of your build.
[WARNING] 
[WARNING] For this reason, future Maven versions might no longer 
  support building such malformed projects.
[WARNING] 
</pre>

<p>A version tag beillesztésével azonnal javíthatjuk a hibát. Ekkor már nem a super pom-ban definiált verzió, hanem a saját pom.xml-ünkben definiált verzió fog
érvényesülni. A verzió automatikus meghatározását a Maven Automatic Plugin Version Resolution-nek nevezi, és warning amiatt jelenik meg, mert a későbbi verziókban a build reprodukálhatóságának megsegítéseként el kívánják távolítani, ezért érdemes mindenképp explicit definiálni a verziókat.</p>

<p>Amennyiben a 2-es Maven verziót használjuk, ugyanerre megfelelő az <a href="http://maven.apache.org/plugins/maven-enforcer-plugin/">enforcer</a> plugin enforce célja. A következőképp konfigurálhatjuk:</p>

<pre class="brush: xml">
&lt;plugin&gt;
  &lt;groupId&gt;org.apache.maven.plugins&lt;/groupId&gt;
  &lt;artifactId&gt;maven-enforcer-plugin&lt;/artifactId&gt;
  &lt;version&gt;1.0.1&lt;/version&gt;
  &lt;executions&gt;
    &lt;execution&gt;
      &lt;goals&gt;
        &lt;goal&gt;enforce&lt;/goal&gt;
      &lt;/goals&gt;
      &lt;configuration&gt;
        &lt;rules&gt;
          &lt;requirePluginVersions&gt;
            &lt;banLatest&gt;true&lt;/banLatest&gt;
            &lt;banRelease&gt;true&lt;/banRelease&gt;
          &lt;/requirePluginVersions&gt;
        &lt;/rules&gt;
      &lt;/configuration&gt;
    &lt;/execution&gt;
  &lt;/executions&gt;
&lt;/plugin&gt;
</pre>

<p>Futtatáskor a következő hibát kaphatjuk:</p>

<pre>
[WARNING] Rule 0: org.apache.maven.plugins.enforcer.RequirePluginVersions 
  failed with message:
Some plugins are missing valid versions:(LATEST RELEASE SNAPSHOT are 
  not allowed )
org.apache.maven.plugins:maven-war-plugin.  The version currently in 
  use is 2.1-alpha-2
</pre>

<p>A Maven 3-nál többet tud, ugyanis a nem definiált plugin-okat is jelzi. Az előbbi példánál maradva, ha nem tettük volna bele a maven-war-plugin definícióját a pom.xml-be, a Maven 3 nem panaszkodott volna, hogy nem a legfrissebb plugin-t futtatja. Az enforcer plugin viszont ezt is észreveszi, bővebb a funkcionalitása.</p>

<p>Az enforcer plugin-t a 3-as Maven-nel futtatva viszont a következő hibaüzenetet kapjuk. Erről is van <a href="http://jira.codehaus.org/browse/MENFORCER-98">JIRA issue</a>.</p>

<pre>
[INFO] The requirePluginVersions rule is currently not compatible with Maven3.
</pre>

<p>Projekt öröklődés esetén a plugin beállításai alapesetben nem öröklődnek. Ahhoz, hogy mégis, a beállításokat a szülő projekt pom-jában a pluginManagement részben kell elhelyezni. Így a verziószám és a konfiguráció is öröklődik. Ekkor a gyermek projektben elegendő csak a groupId-t és az artifactId-t elhelyezni. Nagy projekt esetén jelentős copy-paste munkát takaríthatunk meg ezzel.</p>

<p>Néha szükségünk lehet arra is, hogy megnézzük, hogy van-e frissebb verzió egy adott plugin-ból. Ezt a versions pluginnal kérhetjük le a következő módon:</p>

<pre>
mvn versions:display-plugin-updates
</pre>

<p>Régebben a -cpu kapcsoló is jó volt erre, de ez deprecated, így ne használjuk. Másik lehetőség, hogy egyszerűen rákeresünk a Maven repository-ban a http://search.maven.org címen.</p>

<p>A plugin-ek verziószámát a site generálás is szépen megmutatja a Maven 2-ben, a plugin-management.html oldalon.</p>

<a rel="lightbox" onblur="try {parent.deselectBloggerImageGracefully();} catch(e) {}" href="http://2.bp.blogspot.com/-uxSShb6DUDM/TjsgidXjC7I/AAAAAAAAHR0/tNYk_m5mttE/s1600/plugin-management.png"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 303px;" src="http://2.bp.blogspot.com/-uxSShb6DUDM/TjsgidXjC7I/AAAAAAAAHR0/tNYk_m5mttE/s320/plugin-management.png" border="0" alt=""id="BLOGGER_PHOTO_ID_5637135134955342770" /></a>

<p>A Maven 3-ban ez <a href="https://cwiki.apache.org/MAVEN/maven-3x-and-site-plugin.html">nem ilyen egyszerű</a>. A mvn site parancsot kiadva alapértelmezetten semmit nem kapunk. Konfigurálni kell a maven-site-plugin-t, hogy futtassa a maven-project-info-reports-plugin-t, és az generálja le pl. a plugin-management riporot. Ez a következőképp néz ki:</p>

<pre class="brush: xml">
&lt;plugin&gt;
  &lt;groupId&gt;org.apache.maven.plugins&lt;/groupId&gt;
  &lt;artifactId&gt;maven-site-plugin&lt;/artifactId&gt;
  &lt;version&gt;3.0&lt;/version&gt;
  &lt;configuration&gt;
    &lt;reportPlugins&gt;
      &lt;plugin&gt;
        &lt;groupId&gt;org.apache.maven.plugins&lt;/groupId&gt;
        &lt;artifactId&gt;maven-project-info-reports-plugin&lt;/artifactId&gt;
        &lt;version&gt;2.4&lt;/version&gt;
        &lt;reports&gt;
          &lt;report&gt;plugin-management&lt;/report&gt;
        &lt;/reports&gt;
      &lt;/plugin&gt;
    &lt;/reportPlugins&gt;
  &lt;/configuration&gt;
&lt;/plugin&gt;
</pre>

<p>Azaz ha biztosak akarunk lenni a build reprodukálhatóságában, mindig definiáljuk a plugin-ek verziószámát. A Maven 3 tett egy lépést ennek kikényszerítésének az irányában.</p>