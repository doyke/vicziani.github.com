---
layout: post
title: Java játékfejlesztés
date: 2003-06-09T08:00:00.000+01:00
author: Viczián István
tags:
---

<p>
Úgy tűnik a Sun meg akarja lovagolni a J2ME sikerét a
játékgyártásban, és
beszáll a játékiparba, mint ahogy a
<a href="http://www.prog.hu/news.php?qnid=1563">Prog.Hu</a> és a
<a href="http://www.sg.hu/cikk.php?cid=27827">Supergamez</a>
is írja. Persze nem játékokat fog gyártani, hanem segédeszközöket
és könyvtárakat bocsájt a fejlesztők rendelkezésére. Ennek első
lépéseként megalapította a Game Technologies Group divíziót,
és élére Chris Melissinos-t állította. Természetesen a fő
vesszőparipa a platformfüggetlenség és a hálózat, hiszen
rengeteg Java-képes,
hálózatba kötött eszköz van a piacon, és ezeknek csak egy része a
személyi számítógépek. A Sun mind szerver, mind kliens oldalon
támogatást kíván nyújtani, és cáfolja, hogy Java nyelven
nem lehet hasonló grafikájú programokat fejleszteni, mint C++ nyelven.
Cél ipari szabványok és framework kifejlesztése, mely
mely egyszerű programozói felületet nyújt online multiplayer játékok
kifejlesztésére, ahol a kliensek bármilyen Java-képes eszközök lehetnek.
Az online központja a kezdeményezésnek a
<a href="http://www.javagaming.org">Javagaming.org</a> lenne,
melyet a következő napokban jelentősen átalakítanak, jelenleg
egy fórumrendszer üzemel rajta.</p>
<p>
Természetesen a JavaONE konferencia egyik fő témája is ez lesz,
több játékfejlesztő cég képviselője is
<a href="http://www.terminal.hu/newsread.php?id=11201406035612">előadást, illetve demót tart</a>
a fejlesztéseikről.
</p>
