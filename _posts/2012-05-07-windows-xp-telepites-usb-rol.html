---
layout: post
title: Windows XP telepítés USB-ről
date: '2012-05-07T13:40:00.000-07:00'
author: István Viczián
tags:
- windows
modified_time: '2012-05-07T13:40:29.696-07:00'
blogger_id: tag:blogger.com,1999:blog-5585230159113108250.post-7365250479278747630
blogger_orig_url: http://ext.jtechlog.hu/2012/05/windows-xp-telepites-usb-rol.html
---

<p>A feladat, hogy telepítsünk egy olyan notebookra Windows XP-t, melyen már elromlott a CD meghajtó. Az USB-ről történő telepítést választottam. A következő lépéseket kell elvégezni.</p>

<ul>
<li>Ellenőrizzük, hogy a notebook tud-e USB-ről bootolni. Az én Acer TravelMate 4000-em nem írt ki ilyen opciót, de amikor egy bootolható USB-t tettem hozzá, a HDD-k alatt megjelent (+ jellel jelzi, hogy ki lehet nyitni, és ott bújt meg a Kingston USB meghajtóm). A BIOS-ba F2-vel lehetett bejutni, vagy F12 hozta be a boot menüt - ez utóbbit csak annak BIOS-ban való bekapcsolása után.</li>
<li>Töltsük le a <a href="http://wintoflash.com/">WinToFlash</a> programot.</li>
<li>A Windows XP telepítő lemezünket húzzuk be iso-ba. Én erre a <a href="http://www.imgburn.com/">ImgBurn programot</a> használtam. Erre azért van szükség, mert lehet, hogy többször is meg kell ismételni a műveletet, és winyóról gyorsabb.</li>
<li>Mount-oljuk be a Windows XP iso image-t. A WinToFlash nem tud közvetlen iso-t kezelni. Én erre a <a href="http://www.daemon-tools.cc/eng/home">Daemon-Tools-t</a> használom.</li>
<li>A WinToFlash-el másoljuk a Windows-t a Flash drive-ra wizzard módban. Engedjük, hogy formázza. A pendrive-on minden adat el fog veszni.</li>
<li>Csatlakoztassuk a pendriveot a notebookhoz. Boot-oljunk be. A BIOS-ban ki kell választani, hogy a pendrive-ról boot-oljon, nekem F6-tal cserélte meg a HDD és a pendrive sorrendját. No nekem itt volt az első probléma, a 4 gigás pendrive esetén csak villogott a kurzor. Ekkor a WinToFlash egyéni telepítését válasszuk, és FAT32 helyett FAT16-ot válasszunk.</li>
<li>Boot után jöhet a telepítés, majd másodszor is engedjük, hogy a pendrive-ról boot-oljon, utána viszont távolítsuk el. Nekem a telepítő kiírta, hogy bizonyos fájlokat nem tud másolni, ott Esc-t nyomtam, hogy hagyja ki. Eddig nem vettem észre, hogy bármi baj lett volna belőle.</li>
</ul>

<p>Próbálkoztam a <a href="http://www.msfn.org/board/topic/120444-how-to-install-windows-from-usb-winsetupfromusb-with-gui/">WindSetupFromUSB</a> programmal is, de azzal én nem jártam sikerrel. (Lehet, hogy a második boot-nál rontottam el valamit.) Erről van egy jó kis <a href="http://pomiweb.com/?p=1086">magyar nyelvű leírás</a> is.</p>