---
layout: post
title: NetBeans 6.5 és GlassFish v2 ur2
date: '2008-12-17T21:17:00.006+01:00'
author: István Viczián
tags:
- IDE
- Java EE
modified_time: '2012-04-29T11:52:51.107+02:00'
blogger_id: tag:blogger.com,1999:blog-7370998606556338092.post-373733089556805930
blogger_orig_url: http://www.jtechlog.hu/2008/12/netbeans-65-s-glassfish-v2-ur2.html
---

<p class="paragraph">A Számalk Továbbképzés keretein belül JP-05 - Alkalmazásfejlesztés Java EE környezetben tanfolyamot tartva több fejlesztőeszközzel és alkalmazásszerverrel megpróbálkoztunk már. Ezek a következők voltak:</p><ul><li>Eclipse IDE for Java EE Developers Europa (3.3) + JBoss 4.2.2 GA
</li><li>Oracle JDeveloper 10.1.3.4 + OC4J</li><li>NetBeans 6.5 + GlassFish v2 ur2
</li></ul>Ebben a bejegyzésben megpróbálom ezeket összehasonlítani.<p class="paragraph">Az Eclipse + JBoss kombinációt először a JBoss Tools 2.0.0GA Eclipse plugin-nel kezdtük, de annyira bugos volt, hogy hamar átálltunk arra, hogy csak az alkalmazásszerver elindítására és leállítására használtuk.</p><p class="paragraph">Sajnos ez a párosítás nem felel meg az oktatásra, ugyanis a JBoss-nak olyan hibaüzenetei vannak, melyek egyrészt több oldalas, több egymásba ágyazott exception-t tartalmazó stacktrace-ek, másrészt kezdő, avatatlan szem számára teljesen semmitmondóak. Az oktatás gyakorlatilag abból telt, hogy a hallgatók által generált hibákat nekem kellett visszafejtenem, hiszen a hibaüzenet számukra nem sugallta a megoldást.</p><p class="paragraph">Egyik hallgatónál a teszt eset futtatása során, amit pontosan ugyanúgy írt meg, mint a többiek, a következő hibaüzenet jött elő:</p><pre>Could not connect to:  : 3393
java.net.ConnectException: Connection refused: connect
at java.net.PlainSocketImpl.socketConnect(Native Method)
at java.net.PlainSocketImpl.doConnect(PlainSocketImpl.java:333)
...
</pre><p class="paragraph">Ezzel kapcsolatban találtam is egy <a href="http://mcqueeney.com/roller/page/tom/20070626">blog bejegyzést</a>, a megoldás itt is ugyanaz volt, Eclipse újraindítás.
A következő probléma az volt, hogy a JBoss esetén, ha egy EJB 3.0 Named Query szintaktikailag hibás volt, onnantól kezdve hiába deploy-oltam újra az alkalmazást, nem segített, a teljes alkalmazásszervert újra kellett indítani. Ez sem ritka kezdőknél.</p><p class="paragraph">Sajnos a hallgatók rossz szájízzel távoztak, a Java EE technológia még kiforratlan. Azóta kijött az Eclipse 3.4, Ganymede, azzal még nem próbálkoztunk.</p><p class="paragraph">A következő oktatás a JDeveloper + beépített pehelysúlyú konténerrel, az OC4J-vel történt. Talán összehasonlítva az oktatásokat, a legkevesebb probléma ezzel a kombinációval volt. Összeértek az eszközök, a sebességre sem volt panasz. Azóta kijött a 11g, mely már nem az OC4J-t, hanem a BEA WebLogic Application Server-t tartalmazza alkalmazásszerverként, hát vannak fenntartásaim.</p><p class="paragraph">A harmadik, legfrissebb tanfolyam a NetBeans + Glassfish párosítással történik. Egy ilyen oktatás már lement, és nagyon kedvezőek voltak a tapasztalatok, bár régebbi verziókkal történt. A jelenlegi összkép leírhatatlan, csupán az első példa alkalmazásnál (ami egy szál Session Bean, valamint ehhez tartozó Application Container-ben futó kliens) a következő hibákba botlottunk.</p><p class="paragraph">Minden egyes indításnál, telepítésnél a következő hibaüzenetet írja a konzolra:</p><pre>Error attempting to process extensions from the manifest of JAR file C:\jtechlog\EnterpriseApplication1\dist\gfdeploy\EnterpriseApplication1-ejb.jar; ignoring it and continuing
java.io.FileNotFoundException: C:\jtechlog\EnterpriseApplication1\dist\gfdeploy\EnterpriseApplication1-ejb.jar (A rendszer nem találja a megadott fájlt)
     at java.util.zip.ZipFile.open(Native Method)
at java.util.zip.ZipFile.<init>(ZipFile.java:114)
</init></pre><p class="paragraph">Ezzel egy <a href="http://blogs.sun.com/quinn/entry/why_the_warnings_about_glassfish">másik bejegyzés</a> is foglalkozik, mely azt írja, hogy ez amiatt van, hogy a telepítésnél a NetBeans nem EAR-t, és abba csomagolt JAR-t deploy-ol, hanem rögtön kicsomagolva. Ez eddig szép is, de én tökéletesen egyetértek az egyik hozzászólóval, hogy próbáljuk követni a Linux szemléletet. Ha minden simán működik, akkor ne írjunk ki semmit, ha valami baj van, akkor viszont a lehető leginformatívabb szöveget. A hallgatókat sokszor megzavarja a hibaüzenet.</p><p class="paragraph">A következő probléma az volt, hogy bizonyos (!) hallgatóknál egy, az alkalmazásszerverben futó Session Bean-hez kapcsolódni kívánó távoli klienst nem lehetett lefuttatni, ugyanis a következő hibaüzenetet dobta.</p><pre>Warning: Could not find file C:\jtechlog\ApplicationClient1\${wa.copy.client.jar.from}\ to copy.
</pre><p class="paragraph">A tanári gépen a hiba nem volt reprodukálható, de itthon új telepítéssel újra előjött. Megoldás nem lett, pár próbálkozás után "megjavult". Ezzel kapcsolatosan <a href="http://www.netbeans.org/issues/show_bug.cgi?id=91211">egy</a> és <a href="http://www.netbeans.org/issues/show_bug.cgi?id=85129">két</a> hiba is regisztrálva van a NetBeans Issue Tracker-ében, valamint egy <a href="http://wiki.netbeans.org/RemoteApplicationClientInNetBeans">konfig buherálás</a> is ismeretes.</p><p class="paragraph">No, ha már elindult az alkalmazásunk, mutassuk be, hogy a Glassfish képes arra, hogy az EAR-ba csomagolt alkalmazás klienst kliens konténerben (Application Client Container - ACC) képes futtatni, méghozzá az adminisztrátori felületről is indítva, Java Web Start-tal. Ez sem sikerült, a Glassfish-ben ez egy ismert <a href="https://glassfish.dev.java.net/issues/show_bug.cgi?id=5374">hiba</a>, ha Java SE 6 update 6 utáni verzióval futtatod az alkalmazásszervert.</p><p class="paragraph">A következő hibát a Message Driven Bean-nél találtuk, hiszen üzenet fogadásakor a Glassfish logban mindig a következő üzenet jelent meg:</p><pre>DirectConsumer:Caught Exception delivering messagecom.sun.messaging.jmq.io.Packet cannot be cast to com.sun.messaging.jms.ra.DirectPacket</pre><p class="paragraph">A <a href="http://bugs.sun.com/view_bug.do?bug_id=6650996">hiba</a> szintén ismeretes a Glassfish-nél, <a href="http://www.adam-bien.com/roller/abien/entry/how_to_get_rid_of">megoldása</a>, hogy az adminisztrációs konzolon, a Configuration -> Java Message Service menü alatt a típust "Embedded"-ről "Local"-ra kell váltani.</p><p class="paragraph">A hab a tortán az volt, hogy ugyan nagyon kényelmes eszköz van arra, hogy JPA esetén a persistence unit létrehozása közben a NetBeans-ből tudunk DataSource-ot létrehozni az alkalmazásszerveren, de ez csak a hallgatói gépek felén működött, a másik felén nem jelent meg az alkalmazásszerveren, csak a NetBeans Server Resources/sun-recources.xml állományban, így azoknak kézzel kellett felvenniük az adminisztrációs felületen.</p><p class="paragraph">Az oktatás alatt első körben csak pár soros példa kódokat használunk. Amennyiben ezen egyszerű példák esetén is ennyit hibáznak ezek az eszközök, mennyit hibázhatnak éles fejlesztés során? Mire való, hol van az a rengeteg automatikus teszt eset, ami pont az ilyen egyszerű eseteket tesztelné? Egyáltalán bevállalhatóak-e ilyen silány minőségű eszközökkel projektek?</p><p class="paragraph">Tovább keresem az oktatásra megfelelő párosítást.</p>