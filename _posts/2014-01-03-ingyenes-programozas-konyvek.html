---
layout: post
title: Ingyenes programozással kapcsolatos könyvek
date: '2014-01-03T07:13:00.002-08:00'
author: István Viczián
tags:
- könyv
modified_time: '2014-01-03T07:20:11.567-08:00'
blogger_id: tag:blogger.com,1999:blog-5585230159113108250.post-2379082295117875718
blogger_orig_url: http://ext.jtechlog.hu/2014/01/ingyenes-programozassal-kapcsolatos.html
---

<p>A GitHub egyik legnépszerűbb repositry-ja mostanában a <a href="https://github.com/vhf/free-programming-books">free-programming-books</a>, ami nem más, mint az ingyenesen letölthető, programozással kapcsolatos könyvek gyűjteménye. Igazából egy lista, mely kategorizálva van, illetve bizonyos esetekben oda van írva az írója és a formátum, melyben letölthető.</p>

<p>Mindig is érdekelt az oktatás, és ezzel kapcsolatban figyelemmel kíséretem a magyarul megjelent ingyenes, és megvásárolható könyveket is, így jött az ötlet, hogyha már van sok egyéb nyelvi változat, akkor csináljam meg a magyart is. Így összeszedtem, amiket ismertem, és a <a href="https://github.com/vhf/free-programming-books/commit/c04b587c9e0e8b0a4a8959b144a9d25042f46ce0">pull requestemet</a> villámgyorsan elfogadták, így már olvasható is az <a href="https://github.com/vhf/free-programming-books/blob/master/free-programming-books-hu.md">ingyenes magyar nyelvű programozással kapcsolatos könyvek listája</a>.</p>

<p>Kérlek titeket, hogy amennyiben ismertek ilyeneket, vagy egészítsétek ki a GitHub-on (<a href="https://help.github.com/articles/fork-a-repo">fork</a> majd <a href="https://help.github.com/articles/using-pull-requests">pull request</a>), vagy küldjétek el nekem bármilyen formában, e-mail-en, <a href="https://twitter.com/vicziani">Twitteren</a>, vagy ide a megjegyzések közé, és majd továbbítom. Főleg a főiskolai, egyetemi jegyzetek körében számítok pár gyöngyszemre, melyek kevésbé ismertek. Például nekem is nagy meglepetést okozott a <a href="http://nyelvek.inf.elte.hu/index.php">ELTE IK, Programozási Nyelvek és Fordítóprogramok Tanszék Prognyelvek portálja</a>, ahol a felelős oktató Nyékyné Gaizler Judit, akit ismerhetünk a <a href="http://www.kiskapu.hu/index.php?BODY=Bookinfo&OP=details&ID=92561&VISIT=1&sz=nyekine-g-judit&t=java-2-utikalauz-programozoknak-5-0-i-ii-kotet">Java 2 Útikalauz programozóknak</a>, vagy a <a href="http://www.kiskapu.hu/index.php?BODY=BookInfo&OP=details&ID=50586&VISIT=1">Programozási nyelvek</a> könyvek kapcsán. Meglepő volt, hogy a <a href="https://devportal.hu/">DevPortal</a> szervezésében mennyi .NET-es könyv tölthető le. Figyelmetekbe ajánlanám még <a href="http://www.ms.sapientia.ro/~manyi/">Antal Margit</a> remek C++ és Java könyveit, <a href="http://nagygusztav.hu/">Nagy Gusztáv</a> Java, PHP és Drupal könyveit, valamint Daróczy Péter Python fordításait. Kicsit lazábban kapcsolódva mindenképp olvassátok el Csutorás Zoltán és Marhefka István által fordított könyvet a <a href="http://www.adaptiveconsulting.hu/dokumentumok">Kanbanról és a Scrumról</a>.</p>

<p>Igen, ismerem a véleményt, miszerint ennek a szakmának a nyelve angol, és olvassunk angol nyelvű irodalmat. Természetesen ez így van, de a magyar nyelvű könyveknek is van helye, nagyon nagyra becsülöm a fentebb említettek kitartó és fáradtságos munkáját, hogy még több embert vezessenek be a programozás rejtelmeibe.</p>