---
layout: post
title: Jogosultságkezelés 
date: 2003-03-06T08:00:00.000+01:00
author: Viczián István
tags:
---

<p>
hivatalosan is kihirdették, hogy meg lesz tartva a BME 3.
Nemzetközi 24-órás Programozói Versenye, így már lehet
jelentkezni a <a href="http://www.challenge24.org">hivatalos
honlapján</a>. Először egy elektronikus előválogató lesz túl
sok csapat esetén (&gt;40), aztán jön a kihívás május 16-18
között. Én ott leszek. :)</p>
<p>
Nagyon nagy keletje van a Sun által fejlesztett
Jxta csomagnak, mely peer-to-peer alkalmazások fejlesztését
könnyíti meg, bizonyítja ezt, hogy túl van az egymilliomodik
letöltésen.</p>
<p>
Aki már próbált olyan szoftvert konfigurálni, ami a
felhasználókhoz jogosultságokat rendel, azokat csoportba
osztja, stb., tudja, hogy ahány szoftver (operációs
rendszer), annyi megvalósítás és tudjuk, hogy ezen a téren a
webes szolgáltatások sincsenek eleresztve. Úgy tűnik, erre
mások is rájöttek, és a problémát az ilyen kompatibilitási
problémáknál jól jövő XML formátumot lovagolták meg, és
dolgoztak ki egy formátumot, XACML (eXtensible Access
Control Markup Language) néven. Hogy ez el is terjedjen, az
OASIS (Organization for the Advancement of Structured
Information Standards ) konzorcium nyílt szabványnak
kiáltotta ki. Tehát az XACML egy olyan kiterjeszthető
nyelv, mellyel XML formátumban tudjuk a felhasználók
erőforrásokhoz való hozzáférésének karbantartását szabványos
formában leírni. Természetesen már található egy olyan
könyvtár Java-hoz is, ami képes ezt a formátumot olvasni, és
megfelelően értelmezni, így nem nekünk kell parser-t írni,
csupán elég ezt az API-t megismerni, és használni. Ezt az
implementációt a Sun készítette természtesen Java nyelven,
további információk a project <a href="http://sunxacml.sourceforge.net">honlapján</a>.
</p>
