---
layout: post
title: Indulás
date: 2002-11-19T08:00:00.000+01:00
author: Viczián István
tags:
---

<p>
Mi is ez? Régóta tipródok az ötleten, hogy indítani kéne egy
magyar nyelvű Java (magyarosan Jáva, de ettől ódzkodom)
portált. Cikkekkel, hírekkel, fórumokkal, stb.
Sajnos az erőforrásaim túl szegények egy ilyen ötlet
megvalósításához (azért aki csatlakozni szeretne, bátran
írjon), ezért indulásként kitaláltam, hogy írok egy 
<a href="http://www.index.hu/velemeny/imho/blog/">weblogokhoz</a>
hasonló techlogot, ami általában remélhetőleg csak szakmai
tapasztalatokról fog szólni, híreket, információkat próbálok
belezsúfolni egy bejegyzésbe, a blogokhoz hasonló kötetlen
hangnemben, kerülve a hírportálok száraz, parlamenti
suttogós, pártatlan stílusát. És miért JTechLog? Hát kedvenc
programozási nyelvem miatt, ami a Java. Tehát ha friss
hírekre, tapasztalatokra, véleményekre és szívásokra vagy
kíváncsi a Java nyelvvel és hozzá kapcsolódó technológiákkal
kapcsolatban, akkor megéri naponta ide látogatni.
</p>

<blockquote cite="http://index.hu/tech/net/blogzz/"><p>Weblog: 
napló a weben, dinamikus frissítésű személyes tematikájú, hangvételű, 
stílusú, egocentrikus online publikáció.</p></blockquote>
