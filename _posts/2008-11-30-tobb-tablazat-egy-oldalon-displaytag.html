---
layout: post
title: Több táblázat egy oldalon Display tag-gel
date: '2008-11-30T23:41:00.009+01:00'
author: István Viczián
tags:
- JSP
modified_time: '2010-09-18T00:43:57.354+02:00'
blogger_id: tag:blogger.com,1999:blog-7370998606556338092.post-9136625273765151611
blogger_orig_url: http://www.jtechlog.hu/2008/11/tbb-tblzat-egy-oldalon-display-tag-gel.html
---

A <a href="http://displaytag.sourceforge.net">Display tag library</a> az egyik leggyakrabban használt nyílt forráskódú JSP tag library táblázatok megjelenítésére. Az MVC architektúrális mintára épül. Annak ellenére, hogy a jelenleg legfrissebb 1.1.1-es verziót 2007 augusztus 15-én adták ki, elég jól tartja magát.
Képes a táblázatokkal kapcsolatos, legmacerásabban megvalósítható elvárásoknak eleget tenni, mint a rendezhetőség, lapozás, szűrés, csoportosítás, exportálás CSV, Excel és XML formátumokba. Szép XHTML kódot állít elő, fel van készítve a többnyelvűségre, és CSS-sel remekül formázható. A decorator tervezési mintát megvalósítva lehetőség van mind a táblázat, mind a cella XHTML kód generálásának befolyásolására.
Az egyik leggyakoribb kérdés vele kapcsolatban, hogy megvalósították-e, hogy az adatokat adatbázisból vegye. Erre a válasz konkrétan, hogy nem, hiszen a Display tag library alapvető feladata a megjelenítés, hogy a mögötte lévő modell hogy áll elő, az már a programozó dolga. Emiatt a lapozást is úgy szeretnénk megoldani, hogy az adatbázisból csak a megfelelő rekordokat kérdezzük le, magunknak kell megoldani.
Alapból nem támogatja az AJAX-ot, de lehet találni fejlesztéseket ezzel kapcsolatban, többek között az <a href="http://ajaxtags.sourceforge.net/">AjaxTags</a>, vagy egy <a href="http://blog.xebia.com/2007/12/10/how-to-make-displaytag-ajax-enabled-using-dwr/">DWR alapú megoldás</a>, vagy <a href="http://raibledesigns.com/rd/entry/the_future_of_the_displaytag">AjaxAnywhere-rel</a>.
Már az 1.0-ás verzió is képes volt arra, hogy egy oldalon több táblázatot jelenítsen meg, és a lapozást, rendezést és exportálást külön kezelni mindkét táblázat esetén. Ehhez semmi mást nem kell tenni, mint hogy a táblázatnak különböző id-t adunk. Az id attribútum szolgál arra, hogy a táblázatnak azonosítót adjunk, valamint ez jelöli annak a változónak a nevét, mellyel a táblázat soraira hivatkozunk.
Képzeljük el azonban, hogy mi egy tag állományban szeretnénk a táblázat generálását elhelyezni, és egy oldalon többször is meghívni. A táblázat oszlopán belül mivel valami műveletet szeretnénk végezni még az oszlop értékkel (pl. linkben használni), a column tag törzsén belül használjuk, és nem attribútumként adjuk meg. A megoldás lehet a következő:
<pre class="brush: xml">
&lt;%@taglib uri="http://java.sun.com/jsp/jstl/core" prefix="c" %&gt;
&lt;%@taglib uri="http://displaytag.sf.net" prefix="display" %&gt;
...
&lt;%@attribute name="element" required="true" type="java.util.List"%&gt;
...
&lt;display:table name="${elements}" id="element"&gt;
  &lt;display:column&gt;
    &lt;c:url var="url" value="/element"&gt;
      &lt;c:param name="id" value="${element.id}" /&gt;
    &lt;/c:url&gt;
    &lt;a href="${url}"&gt;${element.name}&lt;/a&gt;
  &lt;/display:column&gt;
&lt;/display:table&gt;
</pre>
Ez azonban nem jó megoldás akkor, ha egy oldalon több táblázatot akarunk megjeleníteni, hiszen a táblázat id-ja minden esetben az element lesz. Erre való azonban az uid paraméter, amit az id helyett használunk, ugyanis ezzel adhatunk meg id-ként EL kifejezést. Adjuk meg ez a nevet is tableId paraméterként a tag-nek (opcionális, csak akkor használjuk, ha tényleg több táblázatot akarunk használni egy oldalon). Ekkor azonban a sort tartalmazó változó értéke nem element lesz, hanem a ${tableId} EL kifejezés értéke. Így erre a következő módon kell hivatkoznunk: pageScope[tableId].
A helyes kód tehát ez lehet:
<pre class="brush: xml">
&lt;%@taglib uri="http://java.sun.com/jsp/jstl/core" prefix="c" %&gt;
&lt;%@taglib uri="http://displaytag.sf.net" prefix="display" %&gt;
...
&lt;%@attribute name="element" required="true" type="java.util.List"%&gt;
&lt;%@attribute name="tableId" required="false" type="java.lang.String"%&gt;
...
&lt;c:if test="${tableId == null}"&gt;
  &lt;c:set var="tableId" value="element" /&gt;
&lt;/c:if&gt;
&lt;display:table name="${elements}" uid="${tableId}"&gt;
  &lt;display:column&gt;
    &lt;c:url var="url" value="/element"&gt;
      &lt;c:param name="id" value="${pageContext[tableId].id}" /&gt;
    &lt;/c:url&gt;
    &lt;a href="${url}"&gt;${pageContext[tableId].name}&lt;/a&gt;
  &lt;/display:column&gt;
&lt;/display:table&gt;
</pre>