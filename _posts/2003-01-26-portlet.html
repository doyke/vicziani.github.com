---
layout: post
title: Portlet
date: 2003-01-26T08:00:00.000+01:00
author: Viczián István
tags:
---

<p>
Volt már szó itt szervletekről, JSP-kről, de a <a href="http://www.jcp.org/en/jsr/detail?id=168">portletekről</a>
még valahogy nem esett szó. A portletek tulajdonképpen webes
komponensek, melyek a megjelenítéshez kötődnek. Hasonlítanak
a szervletekhez azzal a különbséggel, hogy ezek nem teljes
oldalt adnak vissza, mint a szervletek általában, hanem egy
oldal egy komponensét, egy részletét. Kifejezetten portálok
kiépítésére találták ki, hiszen tipikusan azok állnak
különböző box-okból, melyek egy funkciót valósítanak meg
(pl. top hírek, hírlevélre feliratkozás, szavazás, stb...).
Természetesen a portletekhez is kitaláltak API-t, mely főleg
a portál funkciókra koncentrál, ilyen a látogató
felismerése, több eszköz (pl. kézi is) támogatása,
lokalizációs és honosítással kapcsolatos megfontolások,
biztonság és éles üzemben való változtatás.</p>
<p>
Ezek közé a boxok köré egy megjelenítő réteg épül, mellyel
nem kell foglalkoznunk. Itt a felhasználó szabadon
konfigurálhatja ablakszerűen a boxok megjelenését
(minimalizáció, eredeti méret, egymáshoz viszonyított
helyzet és méret). Természetesen már több megvalósítás is
van, pl. a Jakarta Foundation, BEA, IBM, Sun és az Oracle
cégeknek is van olyan szoftvere, mely nyújtja ezt az API-t.
Én mikor először láttam, a PHPNuke és társai ugrott be,
hiszen az is modulszerűen nyújtja a szolgáltatásokat. Itt is
át lehet konfigurálni a kinézetet. Kérdéses, hogy a
portletekből van-e hozzá annyi ingyenes megoldás, mint a PHP
esetén.
</p>
