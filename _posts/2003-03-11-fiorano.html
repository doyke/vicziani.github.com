---
layout: post
title: Fiorano
date: 2003-03-11T08:00:00.000+01:00
author: Viczián István
tags:
---

<p>
Nemrég írtam a JMS kapcsán a <a href="http://www.fiorano.com">Fioranoról</a>, no most újra
feltűnt a hírekben azzal, hogy csatlakozott az <a href="http://www.eaiindustry.org/">EAI Industry
Consortiumhoz</a>, mely egy non-profit csoport, mely
támogatja az Enterprise Application Integration-nel
kapcsolatos kutatásokat, úgymint szabványok, best practices
tanácsok, metodológiák és irányvonalak kifejlesztését,
valamint oktatását. A csoportnak már húsznál is több tagja
van, persze közte van a Sun is.</p>
<p>
Az EAI definíciója, melyet itt találtam: olyan alkalmazások
integrálásának folyamata, melyeket egymástól függetlenül
fejlesztettek, általában inkompatibilis technológiákat
alkalmazhattak, és megmaradtak egymástól függetlenül
kezelhetőnek.</p>
<p>
A Fiorano fő terméke a FioranoMQ, mely szerintük a
leggyorsabb, legskálázhatóbb JMS szerver, illetve a Tifosi,
egy Integrator Broker Suite, mely olyan technológiákra épül,
mint a JMS, XML, Web Services, SOAP, és a többi.</p>
<p>
Ha már annyira az alkalmazásintegrációnál tartunk, érdemes
megemlíteni, hogy a <a href="http://www.bea.com/index.jsp">Bea
Systems</a> is
kijött a Weblogic Enterprise Platform 8.1-es
verziójával, mely a következő komponenseket tartalmazza:
Integration, mely egy keretrendszer alkalmazások
integrációjára, mind üzleti logika, mind managelhetőség
szintjén, Workshop, ami egy fejlesztői környezet, Portal,
portálok üzemeltetésére (Portlet támogatással), és a Server,
mely maga az alkalmazásszerver.
Megjelent a <a href="http://java.quest.com/jprobe/jprobe.shtml">JProbe</a> 5-ös
verziója is, melyben egyrészt a Memory Debugger használatát
egyszerűsítették, illetve a Profiler-t gyorsították meg
valami iszonyatosan. Ezeken kívül lehetőség van objektumok
figyelésére név, szám és méret alapján, PDF riportolásra,
távoli analízisre. A csomag tartalmaz egy JavaHelp
dokumentációt, illetve tutoriálokat és példákat.
</p>
