---
layout: post
title: Java források tanuláshoz
date: '2009-10-01T00:26:00.010+02:00'
author: István Viczián
tags:
- Java SE
- Oktatás
- Java EE
modified_time: '2013-11-13T15:16:00.143+01:00'
thumbnail: http://1.bp.blogspot.com/_czKgycLvmNo/SsPbLtwBoFI/AAAAAAAAEus/DV1EsGdyEh0/s72-c/angster1.jpg
blogger_id: tag:blogger.com,1999:blog-7370998606556338092.post-1485120607241271708
blogger_orig_url: http://www.jtechlog.hu/2009/10/java-forrasok-tanulashoz.html
---

Sokan kérdezik tőlem, hogy milyen internetes dokumentáció vagy könyv alapján, milyen magyar vagy angol nyelv alapján érdemes megtanulni a Java programozási nyelvet, illetve platformot és az ahhoz tartozó technológiákat. Ebben a postban megpróbálom ezeket összegyűjteni, hogy nekem mik váltak be, mi alapján tanítunk, mi az, amihez többször visszanyúlok, a teljesen kezdő szinttől  a haladó témakörökig. Megpróbálom ezt a postot folyamatosan karbantartani, frissíteni. A könyvek az Internetről már hamar beszerezhetők, de az itt említetteknél javaslom a papír alapú beszerzését.<p>A legnehezebb a helyzet, ha még egy programozási nyelvet sem ismer az ember, ugyanis ekkor meg kell ismerni a számítógép belső működését, adat- és vezérlési szerkezeteket. Legjobb választás a magyar nyelvű kétkötetes Angster Erzsébet: Objektumorientált tervezés és programozás - JAVA könyv, mely a programozással, objektum orientáltsággal és a Java alapjaival ismertet meg. Hasznos lehet még Dr. Juhász István, Vég Csaba: Java - start ! könyve is. Mindannyiukat személyesen ismerem, főiskolai, egyetemi tanárok, rengeteg tapasztalattal rendelkező kiváló oktatók, így könyveik mindenképpen javasolt.</p><div style="text-align: center;"><a onblur="try {parent.deselectBloggerImageGracefully();} catch(e) {}" href="http://1.bp.blogspot.com/_czKgycLvmNo/SsPbLtwBoFI/AAAAAAAAEus/DV1EsGdyEh0/s1600-h/angster1.jpg"><img style="margin: 0px auto 10px; text-align: center; cursor: pointer; width: 157px; height: 200px;" src="http://1.bp.blogspot.com/_czKgycLvmNo/SsPbLtwBoFI/AAAAAAAAEus/DV1EsGdyEh0/s320/angster1.jpg" alt="" id="BLOGGER_PHOTO_ID_5387390573571317842" border="0" /></a> <a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_czKgycLvmNo/SsPbTY7BAKI/AAAAAAAAEu0/Obm9SjJ4otY/s1600-h/angster2.jpg"><img style="margin: 0px auto 10px; text-align: center; cursor: pointer; width: 160px; height: 199px;" src="http://4.bp.blogspot.com/_czKgycLvmNo/SsPbTY7BAKI/AAAAAAAAEu0/Obm9SjJ4otY/s320/angster2.jpg" alt="" id="BLOGGER_PHOTO_ID_5387390705419223202" border="0" /></a></div> <p>Amennyiben már rendelkezünk programozási ismeretekkel, a legteljesebb, gördülékenyen olvasható könyv <a href="http://www.horstmann.com/corejava.html">Cay S. Horstmann, Gary Cornell: Core Java: Volume I, Fundamentals</a>, valamint ennek második kötete a Core: Java: Volume II, Advanced Features. Legnagyobb előnye, hogy a Sun adja ki, és mindig követi a nyelv változásait, jelenlegi 8. kiadás tartalmazza a Java SE 6 minden újdonságát. Mi is ez alapján tanítunk. Jó választás az angol nyelvű <a href="http://www.mindview.net/Books/TIJ/">Bruce Eckel: Thinking in Java</a>, mely harmadik kiadása ingyenesen letölthető, negyedik kiadását viszont már meg kell vásárolni. A legteljesebb magyar nyelvű kétkötetes könyv a <a href="http://ecoop2001.inf.elte.hu/">Nyékyné Gaizler Judit (szerk.): Java 2 útikalauz programozóknak 5.0</a>, de ehhez az előzőleg felsorolt könyvek valamelyikén már mindenképp legyünk túl, főleg referencia jellegű, amikor egy konkrét API-val, témával ismerkedtem, akkor vettem elő, nem érdemes az elejétől a végéig elolvasni. Minden (legalább céges) polcon legyen ott egy példány. Remek, több, mint 250 oldalas letölthető jegyzet <a href="http://nagygusztav.hu/java-programozas">Nagy Gusztáv: Java programozás 1.3</a> című munkája, mely Kecskeméti Főiskola GAMF Karán tanuló műszaki informatikus hallgatóknak készült. Auth Gábor munkáját dícséri a magyar nyelvű <a href="http://www.javaforum.hu/javaforum/10/java_suli">JavaForum Java-Suli</a>. Reméljük jön folytatás. A JavaGrund-on is található egy ingyenes bevezetés <a href="http://www.javagrund.hu/web/java/learn/kezdo/javatanfolyam">Bevezetés a programozásba a Jáva nyelven keresztül</a> címmel, de mivel 2001-es, pár rész már igen elavult. Ingyen végignézhetőek a <a href="http://java.sun.com/docs/books/tutorial/">Sun tutorial-jai</a> is, bár nem adnak egységes képet, szintén egy téma elsajátításakor érdemes az adott fejezetet elővenni.</p><p>A feltelepített JDK-ban is találunk érdekes anyagokat. Javasolt tanulmányozni a JAVA_HOME/src.zip állományt, melyben a teljes Java osztálykönyvtár forráskódja megtalálható. Valamint a demókat is feltelepítve elérhető a JAVA_HOME/demo/jfc/SwingSet3/readme.html állomány, mellyel elindítható a SwingSet3 alkalmazás, mely bemutatja a Swing lehetőségeit, az összes komponenst, forráskóddal együtt.</p><p>Sajnos már a tanuláskor le kell tenni a voksot egy fejlesztőeszköz mellett. A két nagy a Sun támogatását élvező NetBeans és az IBM által támogatott Eclipse. Mi próbáltuk oktatásban mindkettőt, és meg kell mondani, a visszajelzések alapján a NetBeans jobb választásnak tűnt, az Eclipse inkább profi programozók szeretik jobban. NetBeans esetén rengeteg példa található a <a href="http://www.netbeans.org/kb/trails/java-se.html">General Java Development Learning Trail</a> oldalon, érdemes a <a href="http://www.netbeans.org/kb/docs/java/quickstart.html">NetBeans IDE Java Quick Start Tutorial-lal</a> kezdeni, valamint sok videót is találunk a <a href="http://www.netbeans.org/kb/docs/screencasts.html">All Video Tutorials and Demos of NetBeans IDE 6.x</a> oldalon. Az Eclipse-et választóknak is indult egy <a href="http://eclipsetutorial.sourceforge.net/">Eclipse And Java: Free Video Tutorials</a> projekt, ahol szintén videók érhetők el, teljesen kezdő Java programozóknak javasolt a <a href="http://eclipsetutorial.sourceforge.net/totalbeginner.html">Eclipse and Java for Total Beginners</a>. Ez utóbbinak elkészült a <a href="http://sourceforge.net/projects/eclipsetutorial/files/1.%20Total%20Beginners-Hungarian/">magyar fordítása</a> is <a href="http://eclipsefelfedezo.blogspot.com/">Dorothy</a> jóvoltából.</p><p><a onblur="try {parent.deselectBloggerImageGracefully();} catch(e) {}" href="http://2.bp.blogspot.com/_czKgycLvmNo/SsPcjIew_6I/AAAAAAAAEvU/-MOWQ_zaEvE/s1600-h/se_utikalauz.jpg"><img style="margin: 0px auto 10px; display: block; text-align: center; cursor: pointer; width: 207px; height: 200px;" src="http://2.bp.blogspot.com/_czKgycLvmNo/SsPcjIew_6I/AAAAAAAAEvU/-MOWQ_zaEvE/s320/se_utikalauz.jpg" alt="" id="BLOGGER_PHOTO_ID_5387392075395301282" border="0" /></a></p><p>Az ingyen letölthető <a href="http://java.sun.com/docs/books/jls/">The Java Language Specification</a> a Java nyelv specifikációja, de bevallom, nagyon ritkán néztem bele.</p><p>Aki a SCJP vizsgát akarja letenni, annak kötelező darab az SCJP vizsgasorokat is fejlesztők könyve: Sun Certified Programmer for Java 6 Study Guide, CD melléklettel, egy csomó példa teszttel. Mivel nagyon trükkös kérdések vannak, érdemes átolvasni annak is, aki biztos a Java tudásában, hogy mire kell figyelni.</p><p>Aki profibb, de még mindig a Java SE-ről akar többet tudni, annak javasolt a <a href="http://java.sun.com/docs/books/effective/">Joshua Bloch: Effective Java</a> (magyarul is megjelent Hatékony Java címmel). Ez már nagyon mélyen tárgyalja a Java nyelvet, és 78 tippet ad ahhoz, hogy hatékonyabb Java kódot írjunk.</p><p><a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_czKgycLvmNo/SsPbtQOR8ZI/AAAAAAAAEu8/jXywA4vSZns/s1600-h/hatekony_java.jpg"><img style="margin: 0px auto 10px; display: block; text-align: center; cursor: pointer; width: 158px; height: 200px;" src="http://4.bp.blogspot.com/_czKgycLvmNo/SsPbtQOR8ZI/AAAAAAAAEu8/jXywA4vSZns/s320/hatekony_java.jpg" alt="" id="BLOGGER_PHOTO_ID_5387391149760704914" border="0" /></a></p><p>Aki az elméletet is szereti, annak ajánlom <a href="http://www.mindview.net/Books/TIPatterns/">Bruce Eckel: Thinking in Patterns with Java</a> ingyen letölthető könyvét, valamint Steven John Metsker, William C. Wake: Design Patterns in Java című könyvét a tervezési mintákról Java-ban történő megvalósításáról (a klasszikus Design Patterns: Elements of Reusable Object-Oriented Software könyv ugye C++ mintákat tartalmaz, ami magyarul is megjelent Programtervezési minták címmel. Valamint érdekes Martin Fowler: Refactoring: Improving the Design of Existing Code könyve (magyarul Refactoring - Kódjavítás újratervezéssel).</p><p><a onblur="try {parent.deselectBloggerImageGracefully();} catch(e) {}" href="http://2.bp.blogspot.com/_czKgycLvmNo/SsPb8LxwOgI/AAAAAAAAEvE/G7ZjjZEO2fQ/s1600-h/refactoring.jpg"><img style="margin: 0px auto 10px; display: block; text-align: center; cursor: pointer; width: 159px; height: 200px;" src="http://2.bp.blogspot.com/_czKgycLvmNo/SsPb8LxwOgI/AAAAAAAAEvE/G7ZjjZEO2fQ/s320/refactoring.jpg" alt="" id="BLOGGER_PHOTO_ID_5387391406265350658" border="0" /></a></p><p>Aki a webes fejlesztés irányába akar elmenni, az Java nyelven nem kerülheti ki a Servlet és JSP technológiát. Ebben a témakörben a következő könyveket tudnám kiemelni: Jason Hunter: Java Servlet Programming, Hans Bergsten: JavaServer Pages. Mindkettő megjelent magyar nyelven is, a Servlet esetén javaslom, de a JSP esetén semmiképp sem, mert nem a legfrissebb kiadás, és nagyon sok minden változott azóta. Mindkét könyv főleg a Tomcat web konténert használja. Sun-os Core sorozat tagja, a <a href="http://pdf.coreservlets.com/">Marty Hall, Larry Brown: Core Servlets and JavaServer Pages</a> ingyen letölthető, szintén Tomcat-tel. A <a href="http://java.sun.com/javaee/5/docs/tutorial/doc/">Eric Jendrock, Jennifer Ball, Debbie Carson, Ian Evans, Scott Fordin, Kim Haase: The Java EE 5 Tutorial</a> második fejezete szintén ezt a témakört tárgyalja, NetBeans fejlesztőeszközzel és Glassfish alkalmazásszerverrel. Itt már megjelenik a JSF technológia, melyről jó könyv a <a href="http://horstmann.com/corejsf/">David Geary, Cay Horstmann: Core JavaServer Faces</a>.</p><p>Aki a Java EE teljes világát szeretné felfedezni, annak az előbb említett tutorial szintén kötelező darab, de már gyakran olvasgatni kell a különböző specifikációkat a <a href="http://www.jcp.org/en/home/index">Java Community Process</a> honlapján. A két legjobb könyv az ingyen letölthető <a href="http://www.theserverside.com/news/1369778/Free-Book-Mastering-Enterprise-JavaBeans-30">Rima Patel Sriganesh, Gerald Brose, Micah Silverman: Mastering Enterprise JavaBeans 3.0</a>, valamint az Debu Panda, Reza Rahman, Derek Lane: EJB 3 in Action, melyből szintén oktatunk. Ide kapcsolódik a Mike Keith, Merrick Schincariol: Pro EJB 3 Java Persistent API című könyv is. Java EE témában megjelent Imre Gábor (szerk.): Szoftverfejlesztés Java EE platformon könyv, ami nagyon jó elméleti bevezető (servlet, JSP, JSF is van benne), de aki ezeket a technológiákat élesben akarja használni, annak nem elég, még egy másik könyvet is el kell olvasnia. Van a J2EE Útikalauz Java Programozóknak zöld könyv is, de az csak a J2EE 1.4-es szabványt tárgyalja, ezért csak annak lehet érdekes, aki ezen a verzión beragadt alkalmazást fejleszt.</p><p><a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_czKgycLvmNo/SsPcOsR0wgI/AAAAAAAAEvM/-_EdsJKMRvQ/s1600-h/javaee.jpg"><img style="margin: 0px auto 10px; display: block; text-align: center; cursor: pointer; width: 139px; height: 200px;" src="http://4.bp.blogspot.com/_czKgycLvmNo/SsPcOsR0wgI/AAAAAAAAEvM/-_EdsJKMRvQ/s320/javaee.jpg" alt="" id="BLOGGER_PHOTO_ID_5387391724227445250" border="0" /></a></p><p>Kiemelném még Anil Hemrajani: Agile Java Development with Spring, Hibernate and Eclipse könyvét, ami nem csak azért jó, mert bevezet az agilis programozás alapjaiba, de rengeteg Java-val kapcsolatos szoftvert bemutat, és azok együttműködését, gyakorlatilag egy "software ecosystem"-et, mint pl. Spring, Spring MVC, Eclipse, Hibernate, Log4J, JUnit, stb.</p><p>Web szolgáltások és SOA témakörben: Steve Graham, Doug Davis, ...: Building Web Services with Java: Making Sense of XML, SOAP, WSDL, and UDDI, ez nagyon részletes és rengeteg szabványt ecsetel, magyar kiadása is van, de azt semmiképp nem ajánlom, mert nagyon elavult. Ennél sokkal olvasmányosabb, emészthetőbb a <a href="http://soabook.com/">Mark D. Hansen: SOA Using Java Web Services</a> című könyv.</p><p>Alapvetően azonban hiszek az oktatás hatékonyságában is (, különben miért is oktatnék), egy hét intenzív Java tanfolyam alatt sok mindent meg lehet tanulni, főleg, ha az ember felkészülve megy oda, és mindent ki akar hozni az egy hétből. Azért is jó, mert akkor az embernek egy hete erre van dedikálva, ami munka mellett ritkán adatik meg. Oktatóink a SZÁMALK-nál éles projektekben dolgozó szakemberek, akik nem csak szárazon adják le az elméleti anyagot, hanem rengeteg gyakorlat van, és valós életből vett tapasztalatokat is megosztanak.</p>