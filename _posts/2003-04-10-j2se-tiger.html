---
layout: post
title: J2SE 1.5 Tiger
date: 2003-04-10T08:00:00.000+01:00
author: Viczián István
tags:
---

<p>
Érdemes néha beletekinteni a JSR-ek közé, hiszen néha
nagyobb meglepetéseket rejthet. Gondolom már sokan <a href="http://www.eweek.com/article2/0,4149,1001600,00.asp">várjátok</a>
a J2SE 1.5 változatát, kódnevén "Tiger" (a J2SE 1.4.1
kódneve "Hopper", a J2SE 1.4.2 kódneve "Mantis"), melynek
újdonságairól
eddig csak netes beszélgetésekből (pl.
<a href="http://java.sun.com/features/2003/05/bloch_qa.html">Joshua Bloch-val</a>),
interjúkból lehetett
értesülni. Érdemes megnézni a <a href="http://www.jcp.org/en/jsr/detail?id=175">175-ös számú</a>
Specification Request-et, mely a nyelvi módosításokat
tartalmazza, a <a href="http://www.jcp.org/en/jsr/detail?id=201">201-es számú</a>
request-et, mely metadata facility-t vezetne be nyelvi
szinten a Java-ba, a <a href="http://www.jcp.org/en/jsr/detail?id=014">14-es
requestet</a>, mely a generikus típusokat vezetné be, és a
<a href="http://www.jcp.org/en/jsr/detail?id=133">133-as
requestet</a>, mely a Memory Model-t és Thread
Spcification-t módisítaná.</p>
<p>
Az új verzió fejlesztésekor főleg négy területet tartanak
szem előtt: a fejlesztés kényelme, monitorozás és
managelhetőség, skálázhatóság és teljesítmény, valamint XML
és kliens oldali Web szolgáltatások támogatása.</p>
<p>
A 201-es kiterjesztené a Java nyelvet <a href="http://jcp.org/aboutJava/communityprocess/jsr/tiger/enum.html">
enumeration típussal</a>, <a href="http://jcp.org/aboutJava/communityprocess/jsr/tiger/autoboxing.html">
autoboxing-gal</a>, <a href="http://jcp.org/aboutJava/communityprocess/jsr/tiger/enhanced-for.html">
továbbfejlesztett ciklusokkal</a> és <a href="http://jcp.org/aboutJava/communityprocess/jsr/tiger/static-import.html">
statikus importtal</a>. A linkelt dokumentumok részletesen
leírják az új nyelvi elemek működését, szintaxisát. Az enum
típus hasonlít a C és Pascal nyelvekben használatoshoz, de
jelentős többlet lehetőséget is nyújtanak. Használatukkal
elérhetünk fordítási idejű biztonságot, sebességnövekedést
az int típusok konstansok használatához képest, namespace-t
minden enumhoz (konstans nevek minősíthetőek), könnyebb
olvashatóságot (nem a konstans érték jelenik meg, hanem már
a név). Használhatók kollekciókban, mezők és metódusok
adhatók hozzá, switch kifejezésben is használható. Az enum
deklaráció egy speciális osztály deklaráció, mely önleíró
tagokkal rendelkezik, melyek neve enum konstansok.</p>
<p>
A boxing tulajdonképpen automatikus típuskonverziót jelent
a primitív típusok, és az ezeket burkoló, hozzájuk tartozó
osztályok között. A kiterjesztett ciklus definíció egy
egyszerűbb szintaxist ad a keszünkbe iterátoron való
végiglépkedéshez. A statikus import megengedi statikus tagok
(változók és metódusok) importálását, így elhagyható ezek
minősítése.</p>
<p>
A metadata tulajdonképpen olyan spaciális adat, mely
mezőkhöz, metódusokhoz és osztályokhoz kapcsolódik. Ilyen
speciális adatok kellenek már JavaBeans esetén is (setter,
getter metódusok), de általában a fejlesztő és deployment
tool-ok is használnak ilyeneket. Cél egy olyan nyelvi elem
kifejlesztése, melyekkel ezek az addícionális információk
standard módon megadhatók (pl. @meta JavaDoc megjegyzéssel,
vagy meta kulcsszóval), deployment vagy futási időben
lekérdezhetők, illetve hozzájuk namespace rendelhető az
azonos nevű attribútumok összekeverésének megelőzésére.</p>
<p>
Az egyik legizgalmasabb mégis a generikusok bevezetése,
mely már sok (C++-ban jártas) programozónak hiányzott. A
generikusok tulajdonképpen lehetővé teszik a paraméterezhető
poliformizmust.</p>
<p>
</p>
<p>
A monitorozással és managelhetőséggel kapcsolatban nem fognak
meglepődni azok, akik a JMX-et már használták a J2EE
alkalmazásokban, hiszen már a J2SE környezetben is lehetséges lesz
a telepített alkalmazások épségének vizsgálata (kevés mamória,
hibakezelők és a stack trace API).</p>
<p>
Bekerül az XML 1.1, SAX 2.0 és DOM Level 3 szabványok támogatása is,
viszont a többi XML-lel és webszolgáltatásokkal kapcsolatos
API-kat ezután is a Web services pack-ben kell keresni. Emellett
új opciók a sebesség növelésére és az indulás gyorsítására, mind
kliens, minds szerver oldalon, megújult Look&amp;Feel-ek és
skin-ezhetőség, Unicode 3.1 támogatás, továbbfejlesztett
asynchronous IO, minden, mi szem-szájnak ingere.</p>
<p>
Benedek Balázs, a 24 órás programozói verseny főszervezője
volt a vendége az <a href="http://www.origo.hu/techbazis/szoftver/20030409tiznemettel.html">
Origó Társalgójának</a>. Az elektronikus elődöntő most
szombaton!
</p>
