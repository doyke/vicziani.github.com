---
layout: post
title: Profiler
date: 2002-11-25T08:00:00.000+01:00
author: Viczián István
tags:
---

<p>
Nem tudom, kinek volt már ideje, hogy profilerekkel
játszon, mert általában egy project keretein belül nem
tesztelésre szokták a legtöbb időt fordítani, ha meg nem
megfelelő a szoftver teljesítménye, vegyünk alá hardvert.
Aki igényesebb, vagy valami nagyon nem stimmel a
rendszerében sebesség, memóriahasználat vagy szinkronizáció
terén, vagy alaposabban ki akarja tesztelni, azoknak valók a
profilerek. Létezik erre fapados módszer is, a JVM-et
megfelelően indítva stacktrace kérésekor (tipikusan Ctrl +
Break), vagy kilépéskor szöveges vagy bináris fájlba íródik
a dump. A szöveges fájlt nézhetjük bármilyen
szövegszerkesztőből, abszolút emészthetetlen. Vagy a bináris
fájlra ereszthetünk a Heap Analysis
Tool eszközt, mely indít egy beépített webszervert, és
az adatokat HTML formátumban kapjuk, szépen összelinkelve.
No ezzel dolgozni; halál. Azért érdemes belenézni, mit 
<a href="http://java.sun.com/developer/onlineTraining/Programming/JDCBook/perf3.html">
ír erről</a> a Sun. De aki kevésbé mazohista, használhat
színes, szagos eszközt, ami grafikusan, realtime jelez ki
minden szükséges információt (betöltött osztályok, aktív
objektumok száma, memóriahasználat, szálak, kód
kihasználtsága, egyéb csilli-villik). Azért ezeknek is van
hátrányuk, drágák, és iszonyatosan belassítják az
alkalmazást (ez kisebb mértékben jellemző a fapados
megoldásra). Erre a Borland 
<a href="http://www.borland.com/optimizeit/">OptimizeIt</a>
szoftverét ajánlom (már említettem a Studio-ban benne van),
illetve ódákat zengnek a <a href="http://www.sitraka.com/software/jprobe/">JProbe</a> nevűről
is, amit még nem próbáltam, illetve a <a href="http://www.ej-technologies.com/products/jprofiler/overview.html">
JProfiler</a> melyet sehogy sem sikerült felraknom.</p>
<p>
Mellesleg a Macromedia-nak is Studioja van. Kiváncsi
vagyok, mi lesz az újabb trendi...
</p>
