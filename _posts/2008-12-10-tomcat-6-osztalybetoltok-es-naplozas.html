---
layout: post
title: Tomcat 6 osztálybetöltők és naplózás
date: '2008-12-10T22:38:00.005+01:00'
author: István Viczián
tags:
- Naplózás
modified_time: '2009-02-23T23:33:45.103+01:00'
thumbnail: http://1.bp.blogspot.com/_czKgycLvmNo/SUA4EDX6hnI/AAAAAAAACVU/I_nKVr3ST_g/s72-c/classloader_5_5.png
blogger_id: tag:blogger.com,1999:blog-7370998606556338092.post-5790868397106235133
blogger_orig_url: http://www.jtechlog.hu/2008/12/tomcat-6-osztlybetltk-s-naplzs.html
---

Az <a href="http://tomcat.apache.org/">Apache Tomcat</a> 6.0 implementálja a Servlet 2.5 and JavaServer Pages 2.1 specifikációkat. További újítások: <ul class="minus"><li>Javított memóriafelhasználás</li><li>Haladó IO képességek</li><li>Átalakított fürtözés</li></ul>Ezen kívül a naplózásban is történtek változások. Az 5.5-ös Tomcat-ben jelent meg a juli csomag, melynek két Java osztálya két Logging API osztályt származtatott le, az egyik a org.apache.juli.ClassLoaderLogManager extends java.util.logging.LogManager, valamint a org.apache.juli.FileHandler extends java.util.logging.Handler. Az első főbb előnye, hogy osztálybetöltőnként lehet konfigurálni a Java Logging API-t, azaz logging.propperties állományt megadni, tehát web-alkalmazásonként külön állományban szabályozható a naplózás. A FileHandler főbb újdonsága, hogy {prefix}.{date}.{suffix} nevű állományhoz adja hozzá a napló bejegyzéseket.Az 5.5-ös osztálybetöltő-hierarchiája a következőképp néz ki:<p class="paragraph"><a onblur="try {parent.deselectBloggerImageGracefully();} catch(e) {}" href="http://1.bp.blogspot.com/_czKgycLvmNo/SUA4EDX6hnI/AAAAAAAACVU/I_nKVr3ST_g/s1600-h/classloader_5_5.png"><img style="margin: 0px auto 10px; display: block; text-align: center; cursor: pointer; width: 400px; height: 107px;" src="http://1.bp.blogspot.com/_czKgycLvmNo/SUA4EDX6hnI/AAAAAAAACVU/I_nKVr3ST_g/s400/classloader_5_5.png" alt="" id="BLOGGER_PHOTO_ID_5278280405554464370" border="0" /></a></p>Ahol minden alant lévő osztálybetöltő által betöltött osztály hozzáfér a felette lévő osztálybetöltő által betöltött osztályokhoz. A Catalina osztálybetöltő által betöltött osztályokhoz a web-alkalmazások nem férnek hozzá.<p class="paragraph">A 6-os Tomcat módosított a naplózáson, és az osztálybetöltők hierarchiáján is. Egyrészt a juli csomagban megjelent egy logging csomag is, mely a következő négy osztályt tartalmazza: </p><ul class="minus"><li>DirectJDKLog</li><li>Log</li><li>LogConfigurationException</li><li>LogFactory</li></ul>Ezek valójában a<span class="nobr"> <a href="http://jakarta.apache.org/commons/logging/">Commons Logging</a></span> csomag megfelelő osztályai, azzal a különbséggel, hogy egyrészt más a csomag nevük, valamint a Commons Logging-gal ellentétben nem dinamikusan választja ki a konkrét naplózó implementációt, hanem automatikusan a JDK 4-ben bevezetett Java Logging implementációt használja. Az Apache Tomcat minden osztálya így a org.apache.juli.logging.LogFactory osztályt (mely DirectJDKLog osztályt gyárt), és Log interfészt használja. Ezáltal gyorsabb, egyszerűbb, átláthatóbb.<p class="paragraph">Ahhoz, hogy cseréljük a naplózó implementációt (pl. Java Logging API helyett Log4J-t használjunk), le kell cserélnünk a bin könyvtár tomcat-juli.jar állományát, méghozzá azzal, melyet forrásból, az extras.xml Ant build fájl felhasználásával készíthetünk. Ez letölti a Commons Logging implementációt, mindenhol kicseréli a csomagnevet org.apache.commons-ról org.apache.juli-ra, és így egy olyan könyvtárhoz jutunk, ami már dinamikusan tölti be a megfelelő naplózó implementációt.</p><p class="paragraph">Ezzel egyetemben a az osztálybetöltő-hierarchia is változott, egyszerűsödött:</p><a onblur="try {parent.deselectBloggerImageGracefully();} catch(e) {}" href="http://1.bp.blogspot.com/_czKgycLvmNo/SUA4w6k3wFI/AAAAAAAACVc/VGF8DxRtNf4/s1600-h/classloader_6.png"><img style="margin: 0px auto 10px; display: block; text-align: center; cursor: pointer; width: 400px; height: 118px;" src="http://1.bp.blogspot.com/_czKgycLvmNo/SUA4w6k3wFI/AAAAAAAACVc/VGF8DxRtNf4/s400/classloader_6.png" alt="" id="BLOGGER_PHOTO_ID_5278281176287002706" border="0" /></a><p class="paragraph">Azon kívül hogy a ClassLoaderLogManager osztálybetöltőnként tárolja a logger példányokat, kiegészítette a konfigurálási lehetőségét is a Java Logging API-nak a következőkkel: </p><ul class="minus"><li>képes különböző napló bejegyzéseket külön fájlba is kiírni, ezt úgy oldja meg, hogy egy osztályhoz több prefixet is lehet írni</li><li>logger-hez handler-t lehet megadni a loggerName.handler property beállításával</li><li>alapértelmezésben a logger nem delegál a szülőjének handler-e felé, ezt állítani a loggerName.useParentHandlers property-vel lehet</li><li>a root loggernek is lehet megadni handler-t a .handlers property használatával</li><li>kicseréli a property állományban betöltéskor a ${sytstemPropertyName} mintákat, a kapcsos zárójelek között megnevezett rendszerváltozók értékeivel</li></ul>A konfigurációs állományában (/conf/logging.properties) a handler-eket a következőképp lehet megadni:
<pre>handlers = 1catalina.org.apache.juli.FileHandler,
2localhost.org.apache.juli.FileHandler,
3manager.org.apache.juli.FileHandler,
4admin.org.apache.juli.FileHandler,
5host-manager.org.apache.juli.FileHandler,
java.util.logging.ConsoleHandler
</pre>A ClassLoaderLogManager readConfiguration metódusa ezt úgy oldja fel, hogy az első pontig lévő részt (prefix) levágja (ez csak az egyediséget biztosítja), és a maradék osztályt példányosítja. Persze a további konfigurációt még a prefixszel együtt olvassa be (level, handlers).<p class="paragraph">A logging.properties-ban root handler-nek a 1catalina.org.apache.juli.FileHandler és a java.util.logging.ConsoleHandler van beállítva. Minden előtte el nem fogott naplózás ide kerül.</p><p class="paragraph">A különböző, előre telepített webes alkalmazások (manager, host-manager), valamint később telepíthető alkalmazás (admin) a ServletContext log metódusát hívja, ami a Tomcat alapértelmezett implementációját használja, ami a org.apache.catalina.core.ContainerBase.[engine].[host].[/context] (pl. org.apache.catalina.core.ContainerBase.[Catalina].[localhost].[/manager]) log-gal naplóz. Azon alkalmazások, melyek ugyanezen metódusokat használják naplózásra, ha naplóznak, annak a napló bejegyzéseit a 2localhost.org.apache.juli.FileHandler handler kapja el, ilyen lehet pl. a balancer.</p>