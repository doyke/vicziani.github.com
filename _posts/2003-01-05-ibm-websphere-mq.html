---
layout: post
title: IBM WebSphere MQ
date: 2003-01-05T08:00:00.000+01:00
author: Viczián István
tags:
---

<p>
Nemrég láttam a <a href="http://www.ibm.com/software/integration/wmq/">WebSphere
MQ</a> 5.3.1-et valahol, és nem is hittem a szememnek,
hiszen naponta csekkolom az IBM-et, és semmi. Azóta sem.
Viszont érdekes körülmény, hogy a letöltéseknél már csak
5.3.0.1-es van, amihez odaírták, hogy azelőtt 5.3.1
volt.</p>
<p>
Letöltöttem, tényleg tök más, mint az 5.3-as, viszont az
összes fájl 5.3-ként emlegeti, a weben sehol nem találtam
semmit, hogy kijött volna új. Furcsa, hogy az 5.3-as nem
támogatta az XP-t, ez meg simán elkezd csúszni fel.</p>
<p>
Miért nem ír erről az IBM? Mi az újdonság az újban? Miért
tették bele azt a nullát? Örök titok marad.</p>
<p>
Aki nem hallott már róla, az IBM WebSphere MQ egy
üzenetsorakoztató middleware, mely ipari körökben nagyon
elterjedt alkalmazásintegráció körében. Támogatja
természetesen a JMS-t is, de a saját API-jához (MQI) is
tartalmaz Java osztályokat. Az 5.3 előtti verziókban külön
SupportPack volt a Java támogatás, de az újban már
belerakták teljesen.</p>
<p>
Senkit ne zavarjon meg, hogy más JMS-t támogató
middleware-ek mennyivel sokkal gyorsabbak, érdemes megnézni
a funkcionalitásukat is. Jóhogy gyorsabb, ha nem annyira
biztonságos...
</p>
